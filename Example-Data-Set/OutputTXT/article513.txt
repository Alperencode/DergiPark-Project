Makale Başlığı: Tıp Fakültesi Öğrencilerinin Geleneksel ve Tamamlayıcı Tıp Konusundaki Bilgi, Tutum ve Davranışları
Özet: Amaç: Bu çalışma geleceğin hekim adayları olan tıp fakültesi öğrencilerinin bu konudaki bilgi, tutum ve davranışlarının saptanmasıamacıyla yapılmıştır.Araçlar ve Yöntem: Kesitsel tipteki bu çalışmada, Fırat Üniversitesi Tıp Fakültesindeki 912 öğrenciden 825’ine ulaşılmıştır. Araştırma verileri sosyodemografik özellikler, Geleneksel ve Tamamlayıcı Tıp (GETAT) yöntemlerinin bilgi ve kullanım durumlarıyla ilgili sorular ve Bütüncül Tamamlayıcı ve Alternatif Tıbba Karşı Tutum Ölçeği (BTATÖ) sorularından oluşan anket direkt gözlemaltında uygulanmıştır.Bulgular: Öğrencilerin %52.1’i kadın olup yaş ortalaması 21.57±0.08 yıldır. GETAT uygulamaları hakkında öğrencilerin en fazla bilgi sahibi oldukları yöntemler; masaj, akapunktur ve vitaminler olarak bulunmuştur. Bu yöntemler hakkında bilgi alınan kaynaklarda birinci sırada internet, ikinci sırada medya gelmektedir. Öğrencilerin %22.1’i GETAT yöntemlerinden herhangi birini kullanmıştır. Öğrencilerin %50.1’i GETAT’ın yararı konusunda kararsızdır ve %53.1’i Tıp eğitimi müfredatında yer alması gerektiğini düşünmektedir. Öğrencilerin %59.4’ü GETAT yöntemleri konusunda eğitim almayı istemektedir. Öğrencilerin BTATÖ toplam puan ortalaması 32.7±0.17 olarak belirlenmiştir. GETAT yöntemlerini kullanmış olanlar kullanmayanlara göre GETAT uygulamalarına karşı daha olumlu tutum göstermişlerdir (p=0.005).Sonuç: Öğrencilerde GETAT yöntemleri hakkında bilgi eksiği olmakla beraber bu konuda tutumları olumludur. Geleceğin hekim adayları olan tıp fakültesi öğrencilerinin gelecekte hem GETAT uygulayacak hem de bilgi verecek donanımlı kişiler olarak yetişebilmesi için doğru bilgiye ulaşmaları önemlidir. 
Yazar isimleri: ['Hale KIRSOY', 'Edibe PİRİNÇCİ', 'Osman KURT']
Yayın Yılı: 30 Ağustos 2022
Dergi ismi: Ahi Evran Tıp Dergisi
Yayın sayfa url: https://dergipark.org.tr/tr/pub/aemj/issue/72173/972230
Yayın pdf linki: https://dergipark.org.tr/tr/download/article-file/1883756
