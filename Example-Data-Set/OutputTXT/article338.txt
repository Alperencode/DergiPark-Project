Makale Başlığı: Eczane Çalışanlarında Bel Ağrısının Sıklığı ve Risk Faktörleri
Özet: Amaç: Eczane çalışanlarında bel ağrısı sıklığı ve bel ağrısını etkileyen kişisel, mesleki ve psikososyal risk faktörleri ile ilişkisini araştırarak literatüre katkıda bulunmak.Yöntem: Bu çalışmaya eczanelerde çalışan toplam 200 birey (124 kadın, 76 erkek) katılmıştır. Değerlendirici tarafından oluşturulan dört ayrı bölümden oluşan bir anket uygulanmıştır. Anketin ilk bölümünde; yaş, cinsiyet, ikinci bölümde; mesleki risk faktörleri, üçüncü bölümde; psikososyal risk faktörleri dördüncü bölümde; bel ağrısının özelliği yer almıştır. Katılımcıların mesleki yaşamı, gelir durumu, işyeri memnuniyeti ve ağrı düzeyi Görsel Analog Skala ile değerlendirilmiştir.Bulgular: Yüz yirmi altı birey bel ağrısı yaşadığını belirtmiştir. Bel ağrısı kadınlarda %68.5, erkeklerde %53.9 olarak bulunmuştur. Gelir durumundan memnun olan 31 kişinin %41.9'u bel ağrısı yaşamadığını belirtirken, bel ağrısı olan kişilerin gelir memnuniyetleri ise %15.9'dur. Aile öyküsü bel ağrısı varlığı için en etkili risk faktörüydü.Sonuç: Bel ağrısı görülme oranını azaltmak için gerekli düzenlemeler yapılmalı, postüral uyum, çalışma koşullarının düzenlenmesi ve koruyucu rehabilitasyon yaygınlaştırılmalıdır.
Yazar isimleri: ['Feride YARAR', 'Seda BAYRAMOĞLU', 'Nesrin YAĞCI', 'Hande ŞENOL']
Yayın Yılı: 30 Eylül 2022
Dergi ismi: Adnan Menderes Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/amusbfd/issue/72858/1065121
Yayın pdf linki: https://dergipark.org.tr/tr/download/article-file/2220940
