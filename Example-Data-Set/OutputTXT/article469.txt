Makale Başlığı: Atatürk Dönemi Zafer Bayramı Kutlamaları (1929-1938)
Özet: Bayramlar, toplumu birleştiren, birlik ve beraberlik duygularını pekiştiren önemli günlerdir. Ülkelerin geçmişte yaşadıkları önemli günleri, o ülkelerin milli bayramları olmuştur. Türkiye’de de Milli Mücadele dönemi olayları mili günleri oluşturmuştur. Milli Mücadelede yer alan önemli günlerden biri de 30 Ağustos tarihidir. 26 Ağustos 1922’de başlayan taarruz Türk milletinin zaferi ile sonuçlanmıştır. Büyük Taarruz Türk milletinin umutlarının tekrar yeşermesine ve eski gücünü tekrar elde etmesine neden olmuştur. Taarruz büyük bir gizlilik içinde planlanmıştır. Taarruzun ne zaman yapılacağından sadece Gazi Mustafa Kemal Paşa ve yakın arkadaşının haberi olmuştur. Büyük Taarruz öncesinde Gazi Mustafa Kemal Paşa’ya tekrar Başkomutan unvanı verilmiştir. 30 Ağustos’ta Türk ordusunun kesin zaferi ile sonuçlanan Büyük Taarruz büyük sevinçle karşılanmıştır. Bayramların kutlama şekilleri ve hangi tarihten itibaren kutlanıldığını bilmek milletlerin geçmişlerini unutmamaları ve ülkesine bağlı yeni nesiller yetiştirmeleri bakımından önemlidir. Bu nedenle 30 Ağustos 1924’te Dumlupınar’da Gazi Mustafa Kemal Paşa’nın da katıldığı bir törenle zafer kutlanmıştır. Bu törenden iki yıl sonra Türkiye Büyük Millet Meclisi’nde bir kanun çıkarılarak, 30 Ağustos tarihinin bayram olarak kutlanmasına karar verilmiştir. 30 Ağustos’un bayram sayılması için hazırlanan kanun tasarısı 1926 yılında kabul edilmiştir. 1930’ların ortalarına kadar üst düzeyde gerçekleşen büyük zafer kutlaması yapılmamıştır. Fakat özellikle 1930 yılından sonra 30 Ağustos Zafer Bayramı ülkenin her tarafında büyük bir coşkuyla kutlanmıştır. Çalışmamızda Türkiye’de 1929 ile 1938 yılları arasında yapılan Zafer Bayramı kutlamaları incelenmiştir. Araştırma yapılırken dönem gazeteleri ve basılı diğer kaynaklardan yararlanılmıştır. 
Yazar isimleri: ['Nermin Zahide AYDIN']
Yayın Yılı: 28 Kasım 2022
Dergi ismi: Afyon Kocatepe Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/akusosbil/issue/73524/1143650
Yayın pdf linki: https://dergipark.org.tr/tr/download/article-file/2537825
