Makale Başlığı: Türkiye’de Annelerin Çocukların Diş Çıkarma Döneminde Kullandıkları Farmakolojik ve Geleneksel Yöntemler
Özet: Amaç: Bu araştırmanın amacı annelerin çocuklarının diş çıkarma döneminde kullandığı farmakolojik ya da geleneksel yöntemleri belirlemektir.Yöntem: Bu tanımlayıcı ve kesitsel araştırma 383 anne ile gerçekleştirildi. Veriler araştırmacılar tarafından oluşturulan web tabanlı anket ile toplandı. Bulgular: Annelerin yaşı ortalama 31.08±6.04 (19-53)  çocuklar ise ortalama 19.19±11.50 (4-36) aylıktı. Çocuklar ortalama 7.25±2.14 (4-10) aylıkken diş çıkardı. Annelerin %74.2’si çocukları diş çıkarırken en az bir sorun yaşamıştı. Annelerin çocukları diş çıkarma sürecindeki şikayetlerini gidermek için geleneksel yöntem kullanma oranı %64.8 idi. Kullanılan geleneksel yönteme bağlı çocukta yarar görülme oranı %57.7, komplikasyon görülme oranı ise %33.7’ydi. Annelerin çocukları diş çıkarma sürecindeki şikayetleri gidermek için ilaç kullanma oranı %51.7 idi. Kullanılan ilaca bağlı çocukta herhangi bir yarar görülme oranı %57.7, komplikasyon görülme oranı ise %8.9’du. Çocuklarda kullanılan ilaca bağlı olarak huzursuzluk (%5.0), salya artışı (%2.6) ve ilaca bağlı yan etki (%1.3) görülmüştü. İlkokul mezunu annelerin çocuklarında üniversite mezunu annelerin çocuklarına göre ilaca bağlı daha yüksek oranda komplikasyon görüldüğü belirlendi (%48.1; %11.5; p=0.002). Diş çıkarma dönemindeki şikayetleri gidermek için sağlık personelinden eğitim alan anneler televizyon ve internetten bilgi edinen annelere göre daha yüksek oranda ilaç kullanmaktaydı (%86.9; %18.7; p=0.008).Sonuç: Diş çıkarma dönemindeki şikayetlerini gidermek için geleneksel yöntem kullanan çocuklarda kullanılan yönteme ilişkin daha çok komplikasyon görülmektedir. Çocukların diş çıkarma dönemlerinin sıkıntısız bir şekilde geçirebilmesi için annelerin diş hekimleri ve diğer sağlık personellerinden destek almaları önemlidir.  
Yazar isimleri: ['Aysel TOPAN', 'Aylin KURT', 'Musa ÖZSAVRAN', 'Nilüfer TATOĞLU', 'Merve YANIK']
Yayın Yılı: 30 Eylül 2022
Dergi ismi: Adnan Menderes Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/amusbfd/issue/72858/1016961
Yayın pdf linki: https://dergipark.org.tr/tr/download/article-file/2055298
