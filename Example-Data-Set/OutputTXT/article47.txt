Makale Başlığı: Sars-Cov-2 Pandemisi Nedeniyle Geciktirilen Üreter Taşı Tedavisinin Klinik Sonuçları
Özet: Amaç: SARS-CoV-2 pandemisi nedeniyle tedavisi gecikmiş üreter taşlarının sonuçlarını değerlendirmeyi amaçladık.Gereç ve Yöntemler: Üreter taşı nedeniyle üreterorenoskopi (URS) yapılan hastalardan elde edilen veriler 1-31 Ocak 2021 pandemi döneminde ve 1-31 Ocak 2020 pandemi öncesi dönemde retrospektif olarak değerlendirildi. Acil drenaj gereksinimleri, üreter JJ stent gereksinimi, ameliyat sonrası taşsızlık oranı, yeniden URS gereksinimleri ve Clavien-2 ve üzeri olarak derecelendirilen komplikasyonlar kaydedildi.Bulgular: Çalışmaya pandemi sonrası 38 ve pandemi öncesi 64 olmak üzere toplam 102 hasta dahil edildi. Pandemi sonrası grupta, pandemi öncesi gruba (%3,1) kıyasla önemli ölçüde daha yüksek gömülü taş oranı (%15.-,8) vardı (p = 0.021). Birinci grupta yedi hasta (%18,4) ve ikinci grupta iki hasta (%3,1) acil drenaj gerektirdi (p = 0,008). Ayrıca üreteral JJ stent gereksinimi birinci grupta (%71) ikinci gruba (%29,7) göre anlamlı derecede yüksekti (p<0.001). Birinci grupta re-URS gereksinimleri anlamlı olarak daha yüksekti (%18,4'e karşı %4,7, p=0,024). Birinci grupta 10 hastada (%26,3) ve ikinci grupta 3 hastada (%4,7) (p = 0,002) evre 2 ve üzeri komplikasyon geliştiSonuç: SARS-CoV-2 pandemisine bağlı tedavisi geciken üreter taşları artan komplikasyonlara, kalıcı morbiditeye ve daha zor tedavi süreçlerine neden olmuştur.
Yazar isimleri: ['Çağlar YILDIRIM', 'Mehmet Yilmaz SALMAN', 'Mehmet Şirin ERTEK', 'Göksel BAYAR']
Yayın Yılı: 31 Ağustos 2022
Dergi ismi: Abant Tıp Dergisi
Yayın sayfa url: https://dergipark.org.tr/tr/pub/abantmedj/issue/72077/1008821
Yayın pdf linki: https://dergipark.org.tr/tr/download/article-file/2023651
