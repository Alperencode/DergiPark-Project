Makale Başlığı: Antihipertansif İlaçların Koroner Kollateral Gelişimi Üzerine Etkileri
Özet: Amaç: Koroner görüntüleme sayılarındaki artış kronik total oklüzyon (KTO) hastalarıyla günlük pratikte daha çok karşılaşmamıza neden olmuştur. İskemik miyokart hücrelerinde önemli fonksiyonları olan kollateral dolaşımın önemi klinik araştırmalarda gösterilmesine rağmen, kollateral dolaşımın gelişimini etkileyen faktörler net değildir. Çalışmamızda, antihipertansif ilaçların kollateral gelişimine etkisi araştırılmak amaçlanmıştır. Araçlar ve Yöntem: Çalışmamız retrospektif kohort çalışması olup koroner anjiografi (KAG) sonucunda KTO tespit edilen ve 6 aydan uzun süredir düzenli antihipertansif ilaç kullanan 107 hasta dahil edildi. Hastalar, Rentrop sınıflandırmasına göre iki gruba ayrıldı.Bulgular: 6 aydan uzun süreli anjiotensin dönüştürücü enzim (ADE) inhibitörleri kullanan hastalarda istatiksel olarak iyi gelişmiş kollateraller görüldü (p<0.001). Çok değişkenli regresyon analizi sonucunda ise ilaçlar arasında ADE inhibitörü kullanımının iyi kollateral gelişimi ile ilişkisi gösterilmiştir (Odds oranı [OO]: 7.500, %95 güven aralığı [GA]: 2.345-23.984, p=0.001).Sonuç: Altı aydan daha fazla ADE inhibitörü kullanıldığında koroner kollateral gelişimini olumlu etkilemektedir. Medikal izlem düşünülen KTO hastalarında kollateral gelişimine katkı sağlayacağından antihipertansif ilaç tercihinde ADE inhibitörü grubu öncelikle tercih edilmelidir.
Yazar isimleri: ['Uğur KÜÇÜK']
Yayın Yılı: 30 Ağustos 2022
Dergi ismi: Ahi Evran Tıp Dergisi
Yayın sayfa url: https://dergipark.org.tr/tr/pub/aemj/issue/72173/985027
Yayın pdf linki: https://dergipark.org.tr/tr/download/article-file/1934170
