Makale Başlığı: Karbonik Anhidraz IX/XII'nin Potansiyel İnhibitörleri Olarak Bazı Sülfonamit Türevlerinin ADME ve Moleküler Yerleştirme Metodu ile Değerlendirilmesi
Özet: Moleküler yerleştirme, ilgili moleküllerin protein yapılarına bağlanma enerjilerini hesaplayan ve bağ yapısını görselleştiren bir simülasyon tekniğidir. Çeşitli hastalıklara ilişkin yeni ilaçların keşfi ve geliştirilmesinde, laboratuvar uygulamalarından önce moleküler yapılar arasındaki bağlanmaları belirlemeye yardımcı olması sebebiyle, yaygın olarak kullanılan bir tekniktir. ADME çalışmaları da moleküler yerleştirme yöntemiyle analiz edilen moleküllerin ilaç adayı olma özelliklerinin belirlenmesinde ipuçları sağlamaktadır. Bu çalışmada, daha önceki çalışmamızda sentezlenen sülfonamit türevleri tarafından CA IX ve CA XII enzimlerinin inhibisyonu, moleküler yerleştirme yöntemi kullanılarak araştırılmıştır. Karbonik anhidraz (CA) enzim ailesi, kanser hücrelerinin hayatta kalmasında ve yayılmasında önemli bir role sahiptir. Bu nedenle bu enzimleri inhibe eden yeni ilaç adayları bulmayı amaçladık. 6 numaralı sülfonamit türevinin hem CA IX hem de CA XII enzimlerinin aktif bölgelerine sırasıyla -7,44 kcal/mol ve - 6,39 kcal/mol enerji ile referans molekül asetazolamitin (AZM) bağlanmasına en yakın şekilde bağlandığını bulduk. Ayrıca çalışmada kullanılan tüm bileşiklerin ilaç benzeri özelliklerle uyumluluğu ADME yöntemi kullanılarak araştırılmıştır. Sonuç olarak, 1-9 olarak adlandırılmış sülfonamit türevlerinin genel olarak bir ilacın karakteristik özelliklerine (fizikokimyasal ve yapısal özellikler) ve oral biyoyararlanıma sahip olduğu söylenebilir.
Yazar isimleri: ['Nuri YORULMAZ', 'Hilal ÖZTÜRK', 'Mustafa DURGUN']
Yayın Yılı: 30 Haziran 2022
Dergi ismi: Adıyaman Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/adyujsci/issue/70408/1091227
Yayın pdf linki: https://dergipark.org.tr/tr/download/article-file/2323675
