Makale Başlığı: Bazı Meyve Tür ve Çeşitlerinde Anaçların Fotosentetik Yaprak Özelliklerine Etkisinin İncelenmesi
Özet: Araştırma, 2017 ve 2018 yıllarında Adnan Menderes Üniversitesi, Ziraat Fakültesi, Bahçe Bitkileri Bölümü Araştırma-Uygulama bahçesinde ve bölüme ait laboratuvarda yürütülmüştür. Projede Myrobolan 29C ve Pixy anaçları üzerine aşılı Black Diamond erik çeşidi ile M9, M26, MM106 elma anaçları üzerine aşılı Red Chief elma çeşidi materyal olarak kullanılmıştır. Kombinasyonlarda yaprak oransal su içeriği (%), elektrolit sızıntısı (%), klorofil yoğunluğu, klorofil miktarı (mg g-1), yaprak yüzey sıcaklığı (C°) ve yaprak alanı (cm2) olmak üzere 6 farklı parametre incelenmiştir. Bitkiler için bazı stres koşullarına dayanıklılık açısından gözlenen parametrelerin etkisi çok önemlidir. Meyvecilikte yoğun olarak kullanılan farklı genetik özelliklere sahip anaçların, bazı farklı meyve tür ve çeşitleriyle oluşturdukları anaç-kalem kombinasyonlarının fotosentetik özelliklerinin tespit edilmesi hedefiyle yapılan bu çalışmada genel değerlendirmelere sonucunda erik türünde Pixy anacı, elma türünde ise M26 anacı daha fazla dikkat çekmiştir. Diğer parametreler açısından farklı değerler elde edilse de yine genel anlamda EC ve yaprak alanı ölçümleri değerlendirildiğinde bu anaçların daha olumlu sonuçlar verdiği ortaya çıkmıştır.
Yazar isimleri: ['Gülsüm KARAKAYA', 'Engin ERTAN', 'Oğuz DOLGUN', 'Halil SEFEROĞLU']
Yayın Yılı: 28 Haziran 2022
Dergi ismi: Adnan Menderes Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/aduziraat/issue/70636/1012992
Yayın pdf linki: https://dergipark.org.tr/tr/download/article-file/2039511
