Makale Başlığı: Düzenli olarak uygulanan orta şiddetteki egzersiz programının tiyol/disülfid homeostazı ve iskemi modifiye albümin üzerine etkisi
Özet: Amaç: Tiyol/disülfid homeostazı, oksidatif stresin ve antioksidan kapasitenin bir göstergesidir. İskemi-modifiye albümin (İMA), hem oksidatif stres hem de iskemi için önemli bir belirteçtir. Düzenli olarak uygulanan orta şiddetteki egzersizin tiyol/disülfid homeostazı ve IMA seviyeleri üzerine olası etkilerini değerlendirmeyi amaçladık.Yöntemler: Sprague-Dawley sıçanlar kullanıldı. Çalışma, Egzersiz grubu (EG, n=9) ve Kontrol grubundan (KG, n=6) oluşturuldu. 10 haftalık bir yüzme egzersizi yaptırıldı. Bu çalışmada tiyol/disülfid homeostazı ölçüm yöntemi kullanıldı. İMA seviyeleri, bir kobalt-albümin bağlama yöntemiyle ölçüldü.Bulgular: EG'de, total tiyol seviyeleri KG ile karşılaştırıldığında anlamlı derecede daha yüksekti (p<0.01). Disülfid/total tiyol oranı EG’da KG ile karşılaştırıldığında daha düşüktü (p<0.01). EG'da IMA seviyelerinde hafif bir artış olduğunu gözlemledik (p=0,18). Bu artış istatistiksel olarak anlamlı değildi.Sonuç: Düzenli olarak uygulanan orta şiddetteki egzersiz, nativ ve total tiyol seviyelerini artırdı. Tiyol seviyelerinin artması oksidatif stresi önleyebilir. Düzenli olarak uygulanan orta şiddetteki egzersiz programlarının oksidatif stres üzerinde olumlu etkiler sağladığı görülmektedir.
Yazar isimleri: ['Mukaddes PALA', 'Özcan EREL', 'Gökhan METİN']
Yayın Yılı: 20 Ağustos 2022
Dergi ismi: Acta Medica Alanya
Yayın sayfa url: https://dergipark.org.tr/tr/pub/medalanya/issue/72237/1055424
Yayın pdf linki: https://dergipark.org.tr/tr/download/article-file/2182572
