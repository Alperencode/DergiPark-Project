Makale Başlığı: Katı Çiftlik Gübresine Farklı Kimyevi Gübre İlavesinin Bazı Besin Elementlerinin Suda Çözünürlüğü Üzerine Etkisi
Özet: Laboratuvar koşullarında saksılarda yapılan bu araştırma üç tekerrürlü olarak yürütülmüştür. Fermente olmamış hayvan dışkılarına ve hayvanların altına serilen yataklıktan oluşan katı taze büyükbaş katı çiftlik gübresine kontrol, %5, %10, %20 ve %40 olmak üzere beş farklı oranda 15-15-15-Zn gübresi, 20-20-0+Zn gübresi, DAP gübresi (18-46), MAP (12-61-0) ve Üre (46-0-0) gübresi uygulanmıştır. Uygulanan kimyevi gübrenin homojen olması için öğütülmüş sonrada orijinal nemiyle katı çiftlik gübresine ilave edilmiş, iyice karıştırıldıktan sonra ilk hafta günde iki defa daha sonraki günlerde 2 günde bir defa olacak şekilde karıştırılarak oksijenli fermantasyona tabi tutulmuştur. Oksijenli fermantasyon için çok önemli olan ve %50-60 düzeyinde olması gereken nem miktarı için her saksı tartılarak saf su ilave edilmiştir. Fermantasyona tabi tutulan organik gübre + kimyevi gübre karışımından 2. ve 60. günlerde örnekler alınarak suda çözünebilir fosfor (P), kalsiyum (Ca), magnezyum (Mg), sodyum (Na), bakır (Cu), demir (Fe), mangan (Mn) ve çinko (Zn) elementleri içeriğine etkisi belirlenmiştir. Araştırma sonuçlarına göre fermente olmamış katı taze katı çiftlik gübresine %5, %10, %20 ve %40 oranda ilave edilen 15-15-15-Zn, 20-20-0+Zn, DAP (18-46), MAP (12-61-0) ve Üre (46-0-0) ilavesinden sonra katı çiftlik gübresinde suda çözünebilir fosfor (P), kalsiyum (Ca), magnezyum (Mg), sodyum (Na), bakır (Cu), demir (Fe), mangan (Mn) ve çinko (Zn) elementleri miktarı üzerine etkisi zaman (2. ve 60. gün), gübre dozu (kontrol, %5, %10, %20 ve %40) ve zaman x gübre dozu interaksiyonu p<0.01 düzeyinde önemli bulunmuştur. En yüksek suda çözünebilir P miktarı 2 günde 20-20-0+Zn gübresinin % 40 uygulamasında (17087 ppm) elde edilirken, Ca elementi 60. günde edilen 15-15-15-Zn gübresinin % 5’lik uygulamasında (1,917.9 ppm), Mg elementi 60. günde MAP gübresinin %40’lık uygulamasında (3,626.9 pm), Na elementi 60. günde MAP gübresinin %5’lik uygulamasında (5,266.3 ppm), Cu elementi 60. günde 20-20-0+Zn gübresinin % 40 uygulamasında (23,71 ppm), Fe elementi 60. günde 20-20-0+Zn % 40 uygulamasında (125,26 ppm), Mn 60. günde MAP gübresinin % 40 uygulamasında (87,37 ppm) ve Zn elementi ise 60. günde MAP gübresinin % 40 uygulamasında (108,53 ppm) en yüksek değere ulaşmıştır.
Yazar isimleri: ['Nureddin ÖNER', 'Filiz ÖNER']
Yayın Yılı: 28 Haziran 2022
Dergi ismi: Adnan Menderes Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/aduziraat/issue/70636/1064038
Yayın pdf linki: https://dergipark.org.tr/tr/download/article-file/2216965
