Makale Başlığı: ATAKUM (SAMSUN) İLÇESİNDE HALKIN REKREASYON ALGISI ÜZERİNE BİR ARAŞTIRMA
Özet: Boş zaman faaliyeti olan rekreasyon, özellikle şehir hayatının ortaya çıkardığı yoğun ve stres dolu yaşam içerisinde şehir sakinlerinin gün içerisinde rahatlama imkanı bulmalarını sağlamaktadır. Bu nedenle şehir sakinleri, şehir içerisinde rekreasyon faaliyetleri gerçekleştirmekte ve alternatif rekreasyon alanlarına ihtiyaç duymaktadır. Bu çalışmada Samsun ili Atakum ilçesinde yaşayan bireylerin rekreasyon alanlarına yönelik algı ve eğilimleri ortaya çıkarılması amaçlanmaktadır. Bu doğrultuda nicel araştırma yöntemlerinden tarama modeli uygulanarak uygun/kazara örnekleme yöntemi ile belirlenmiş olan 401 katılımcıyla 2021 yılı Haziran-Temmuz aylarında anket uygulaması gerçekleştirilmiştir. Böylece Atakum halkının kendi ilçelerine yönelik bilgi ve algıları belirlenmiş, ilçenin rekreasyonel görünümü ortaya çıkarılmıştır. Sonuçta Atakum halkının kendi ilçelerinde rekreasyonel faaliyet olarak daha çok sahil bandında yürüyüşü tercih ettikleri, ilçelerindeki farklı rekreasyon alanlarına yönelik bilgi eksikliklerinin olduğu, alternatif rekreasyon alanlarına yönelik ilgi ve eğilimlerinin oluştuğu sonucuna ulaşılmıştır. Rekreasyon alanları olarak alternatifi fazla olan Atakum’da bu potansiyelin ortaya çıkarılması ve halkın kullanımına sunulması neticesinde rekreatif faaliyetlerde belirgin bir artış yaşanacağı öngörülmektedir.
Yazar isimleri: ['Mücahit YILDIRIM', 'Erkan KUVETLİ', 'Dr. Öğrt. Üyesi Özgür KIRAN']
Yayın Yılı: 30 Ağustos 2022
Dergi ismi: Adıyaman Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/adyusbd/issue/72352/1061496
Yayın pdf linki: https://dergipark.org.tr/tr/download/article-file/2206713
