Makale Başlığı: 1980 DARBESİ’NİN BATI ÜLKELERİNDEKİ YANKILARI
Özet: Türkiye’de 12 Eylül 1980 tarihinde yaşanan askeri müdahale ile yeni bir dönem başladı. Bu müdahale ile beraber ülkenin siyasi, ekonomik, sosyal ve kültürel hayatında önemli değişimler yaşandı. Yaşanan olaylar, getirilen sansür ve yasaklar gündemi meşgul etti. Ülke içinde yaşanan bu durumun dış politikaya nasıl yansıyacağı konusu en önemli gündem maddelerinden biri oldu. Milli Güvenlik Konseyi, Türkiye’nin içinde yer aldığı ittifaklara ve antlaşmalara bağlı kalacağını kamuoyuna duyurması üzerine gözler Batı ülkelerinin yapacağı açıklamalara çevrildi. Batı ülkelerinin, Türkiye’de yaşanan askeri müdahaleye karşı ılımlı bir yaklaşım sergilediği görüldü. Askerin seçilmiş hükümete müdahale etmek zorunda kaldığını savunan benzer nitelikte açıklamalar yapıldı. Bu açıklamaların yanı sıra dış politikada öne çıkan bir diğer önemli başlık Kıbrıs konusu oldu. Özellikle de Kıbrıs Rum yönetimi ile Kıbrıs Türk Federe Devleti arasında yapılacak görüşmelerin önemi üzerinde duruldu. Diğer önemli konu ise Türkiye’nin Yunanistan’ın NATO askeri kanadına dönmesi konusunda sergileyeceği tavrın nasıl olacağı sorusu oldu. Son önemli konu ise Türkiye’de yaşanan terör olaylarına karşı alınacak önlemlerdi. Alınacak önlemlerin yeterli olup olmayacağı batı ülkeleri tarafından takip edileceği açıklandı. Bu çalışma, 1980 Darbesi’nin Batı ülkelerindeki yankılarını ele alarak incelemeyi amaçlamıştır. Bu amaçla Türkiye’de yaşanan 1980 darbesinin Batı ülkelerinde  nasıl yankı bulduğu,  dönemin süreli yayın organları incelenerek anlaşılmaya ve açıklanmaya çalışılmıştır.
Yazar isimleri: ['Aylin AKHAN']
Yayın Yılı: 29 Haziran 2022
Dergi ismi: Adnan Menderes Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/adusobed/issue/70683/1062466
Yayın pdf linki: https://dergipark.org.tr/tr/download/article-file/2210628
