Makale Başlığı: Omuz bölgesi yağ kalınlığının rotator manşet operasyonlarının süresine etkisi var mıdır?
Özet: Amaç: Ameliyat süresinin doğru tahmin edilmesi ameliyathane maliyetlerini azaltacak ve hasta memnuniyetini artıracaktır. Son çalışmalarda yazarlar, operasyon bölgesinde artan yağ dokusunun komplikasyonları arttırdığını bulmuşlardır. Ancak literatürde yağ dokusu kalınlığındaki artışın operasyon süresine etkisini araştıran bir çalışma bulunmamaktadır. Bu çalışmanın hipotezi, omuz bölgesinde artan yağ dokusu kalınlığının ameliyat süresini uzatacağıydı ve çalışma buna göre planlandı.Yöntemler: 2015-2020 yılları arasında rotator manşet tamiri uygulanan hastaların ameliyat öncesi manyetik rezonans görüntüle3ri iki gözlemci tarafından bağımsız olarak değerlendirildi. Akromiyal yağ kalınlığı operasyon bölgesinin yağ kalınlığı olarak, skapular yağ dokusu kalınlığı ise operasyon bölgesine görece uzak bölgenin yağ kalınlığı olarak ölçüldü. Elde edilen veriler çok değişkenli analiz ve ikili lojistik regresyon modeli kullanılarak değerlendirildi.Bulgular: Toplam 106 hasta değerlendirildi. Ortalama toplam operasyon süresi 89±33 dakika idi. Ortalama akromiyal yağ kalınlığı 12.2±4.89 mm ve ortalama skapular yağ kalınlığı 27.9±12.5 mm idi. Akromiyal yağ kalınlığındaki artışın operasyon süresini uzattığı belirlendi (OR=5.75, 29.21, p<0.05).Sonuç: Ameliyat bölgesindeki yağ dokusunun kalınlığı ameliyat süresini etkileyen faktörlerden biridir. Ameliyathane planlaması optimize edilerek hastalar ameliyat öncesi uzamış ameliyat süresinin ve buna bağlı komplikasyonların riskleri hakkında bilgilendirilebilir ve maliyetler düşürülebilir. Ayrıca yağ dokusu kalınlığı artan bireylerde tendinöz patolojilerin daha fazla olabileceği ve bu yollada ameliyatı süresini uzamasına katıkıda bulunabileceği göz önünde bulundurulmalıdır.
Yazar isimleri: ['Sefa AKTI', 'Serdar AKTI', 'Daghan DOGRUYOL', 'Selin HAVER', 'Hakan ZEYBEK', 'Deniz ÇANKAYA']
Yayın Yılı: 20 Ağustos 2022
Dergi ismi: Acta Medica Alanya
Yayın sayfa url: https://dergipark.org.tr/tr/pub/medalanya/issue/72237/1101349
Yayın pdf linki: https://dergipark.org.tr/tr/download/article-file/2365739
