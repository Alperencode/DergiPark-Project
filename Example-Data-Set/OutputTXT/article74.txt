Makale Başlığı: İslam Din Eğitimi ve Stresi Azaltıcı Yönleri
Özet: Bu çalışma, insanı yaratılmışların en değerlisi kılan İslam Dininin strese karşı getirdiği çareleri ortaya koyarak bunları insanların bilgisine sunmak için kaleme alınmıştır. Din eğitimi, insanlara mutlu ve huzurlu bir hayat sunarak onlara karşılaşabilecekleri en kötü deneyimlerinin bile bir anlam ifade ettiğini öğretir. Böylece din eğitimi, kişiye stresli bir olay karşısında stresle nasıl başa çıkılacağı hususunda bilgi ve tutumlar kazandırır. Bu noktada stresin nedenlerinin bilinmesi, din eğitiminin bu konudaki uygulanabilirliğini daha etkili hale getirecektir. Makalenin temel amacı, stresle baş etmede din eğitiminin rolünü ortaya koymaktır. Ayrıca çalışmada dini uygulamaların stresle başa çıkma tutumlarını etkileyip etkilemediği tartışılmıştır. Makalede stres ve din eğitimi ile ilgili durumu detaylı bir şekilde ortaya koyabilmek için çeşitli kaynaklardan yararlanılarak literatür taraması yapılmıştır. Konuyla ilgili yazılmış çeşitli kitaplar, dergiler ve günlük basın-yayın araçları ana kaynağımızı oluşturmaktadır. İlgili alan yazın incelendikten sonra ulaşılan sonuçlar değerlendirilmiş ve çeşitli önerilerde bulunulmuştur. Çalışmada elde edilen bulguların din eğitimi bilim dalına yeni tanımlar ve yeni uygulamalar getireceği düşünülmektedir.
Yazar isimleri: ['İsmail DEMİR']
Yayın Yılı: 30 Haziran 2022
Dergi ismi: Academic Knowledge
Yayın sayfa url: https://dergipark.org.tr/tr/pub/ak/issue/70965/1115473
Yayın pdf linki: https://dergipark.org.tr/tr/download/article-file/2423032
