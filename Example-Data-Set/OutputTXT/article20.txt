Makale Başlığı: Müzik Eğitimi Anabilim Dalı ve Diğer Eğitim Fakültesi Öğrencilerinin Etkili İletişim Becerileri ile Duygusal Zekâlarının İncelenmesi
Özet: Araştırmada cinsiyet, öğrenim yılı ve genel akademik not ortalaması (GANO) gibi bazı değişkenlerin öğretmen adaylarının etkili iletişim becerileri ve duygusal zekâları üzerindeki olası etkisi incelenerek, müzik eğitimi almayan öğretmen adaylarının duygusal zekâları ve iletişim becerileri ile karşılaştırılması amaçlanmıştır. Uygun örnekleme yöntemi ile belirlenen araştırma örneklemini Bursa Uludağ Üniversitesi Eğitim Fakültesi’nde öğrenim gören 315 lisans öğrencisi oluşturmaktadır. Araştırmanın verileri Kişisel Bilgi Formu, Schutte Duygusal Zekâ Ölçeği ve Etkili İletişim Becerileri Ölçeği ile toplanmıştır. Verilerin analizinde t-testi, ANOVA testi ve Pearson korelasyon katsayıları kullanılarak hesaplanmıştır. Araştırma sonucunda, müzik eğitimi alan öğrencilerin cinsiyetleri ile duygusal zekâları arasında sadece iyimserlik/ruh halinin düzenlenmesi alt boyutunda; etkili iletişim becerileri ile cinsiyetleri arasında egoyu geliştirici dil, etkin/katılımlı dinleme, empati ve ben dili alt boyutlarında kız öğrencilerin lehine anlamlı sonuca ulaşılmıştır. Müzik eğitimi alan öğrencilerin üniversitedeki müzik eğitimi alma yıllarına göre duygusal zekâlarında ve etkili iletişim becerilerinde bir fark tespit edilememiştir. Müzik eğitimi alan ve almayan öğrenciler arasındaki duygusal zekâ puanlarına bakıldığında anlamlı bir fark görülmezken, etkili iletişim becerileri puanları arasında etkin/katılımlı dinleme, kendini tanıma/açma ve empati alt boyutlarında müzik eğitimi alan öğrencilerin lehine anlamlı bir fark görülmüştür. Ayrıca etkili iletişim ve duygusal zeka arasında anlamlı korelasyon olduğu tespit edilmiştir.
Yazar isimleri: ['Ecehan ARSLANHAN', 'Hatice ONURAY EĞİLMEZ']
Yayın Yılı: 30 Eylül 2022
Dergi ismi: Abant İzzet Baysal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/aibuefd/issue/72822/831526
Yayın pdf linki: https://dergipark.org.tr/tr/download/article-file/1415878
