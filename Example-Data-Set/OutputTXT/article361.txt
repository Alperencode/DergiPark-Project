Makale Başlığı: Kafkas Üniversitesi Merkez Kampüsünde Yer Alan Donatı Elemanları Üzerine Bir Araştırma
Özet: Kentsel donatı elemanlarını, kullanıcılara konfor alanı sağlama, toplumun refah düzeyini artırma, dinlenme, barınma, etkinliklere katılma, bilgilendirme ve dolaşım yapma gibi gereksinimlerini yerine getirecek şekilde konumlandırılan birimler olarak ifade etmek mümkündür. Bu çalışmada Kafkas Üniversitesi merkez kampüsü içerisinde bulunmakta olan kentsel donatı elemanları irdelenmiştir. Bu bağlamda akademik personel ve öğrencilere yönelik 246 kişilik bir anket uygulaması yapılmıştır. Uygulama ile kullanıcıların donatıları işlevsellik, dayanıklılık, algılanabilirlik, estetik, ergonomik, güvenlik ve mekân kimliği kriterleri bakımından yeterliliklerini ortaya koymak amacıyla değerlendirmeleri talep edilmiştir. Sonuç olarak bulgular ve analizler kapsamında donatı elemanlarının mevcut durumları saptanmış ve problemlerin çözümüne ilişkin dikkate alınması gerekli öneriler getirilmiştir.
Yazar isimleri: ['Özlem Burcu AKSOY', 'Metin DEMİR']
Yayın Yılı: 28 Haziran 2022
Dergi ismi: Adnan Menderes Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/aduziraat/issue/70636/1024938
Yayın pdf linki: https://dergipark.org.tr/tr/download/article-file/2086525
