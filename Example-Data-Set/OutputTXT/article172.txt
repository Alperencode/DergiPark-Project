Makale Başlığı: Mide ve Kolorektal Kanser ile Serum Gama Glutamil Transferaz Düzeyleri Arasındaki İlişkinin İncelenmesi
Özet: Kanser, son yıllarda insidansı ve mortalitesi hızla artan bir hastalıktır. Yapılan çalışmalarda GGT artışı ile kanser riski arasında doğru orantılı bir korelasyon olduğu gözlenmiştir. Bu durum GGT'nin klinik rolü üzerine yoğunlaşılması gerektiğini düşündürmektedir. Bu nedenle bu çalışmada mide ve kolorektal kanserli hastaların GGT düzeylerinde anlamlı bir ilişki olup olmadığı değerlendirilmiştir. Sanko Üniversitesi Hastanesi İç Hastalıkları A.B.D. Gastroenteroloji kliniğinde tanısı histopatolojik olarak doğrulanmış mide ve kolorektal kanser hastalarının dosyaları taranmıştır. Çalışmaya mide ve kolorektal tanısı almış ve kemoterapi almamış olan 90 hasta dahil edilmiştir. Grup karşılaştırmalarında; ölçümle belirtilen sürekli değişkenler için parametrik test koşullarının sağlanması durumunda iki ortalama arasındaki farkın önemlilik testi veya tek yönlü ANOVA, parametrik test koşullarının sağlanmadığı durumlarda Mann-Whitney U testi veya Kruskal-Wallis testi kullanıldı. Nitel değişkenlerin grup karşılaştırmaları için ki-kare testi kullanıldı. p<0,05 istatistiksel olarak anlamlı kabul edilmiştir.  Mide kanseri, kolorektal kanser ve sağlıklı kontrol grubu arasında yapılan karşılaştırmalarda serum GGT değerleri arasında herhangi bir anlamlılık olmadığı tespit edildi (p=0.005). Ancak yapılan ikili karşılaştırmalarda mide kanseri ile kontrol grubu arasında herhangi bir anlamlılık yok iken ve kolorektal kanser ile kontrol grubu arasında serum GGT düzeyleri arasında istatistiksel anlamlılık olduğu saptandı (p=0.003), bonferoni correction (p˂0.016). Sonuç olarak hasta sayısı az olsa da mide ve kolorektal kanser tanılı hastalarda serum GGT düzeyinin yüksek olduğu gösterilmiştir. Bu durumun hasta sayısının daha fazla olduğu çalışmalarla gösterilmesi ve GGT düzeyi yüksekliğinin karsinogenez ile ilişkisinin netleştirilmesinin tanı ve tedavi süreçlerine katkı sağlayacağını düşünmekteyiz.
Yazar isimleri: ['Zeliha YILDIRIM', 'Nimet YILMAZ', 'Necla BENLİER', 'Özlem Nuray SEVER']
Yayın Yılı: 15 Ekim 2022
Dergi ismi: Acta Medica Nicomedia
Yayın sayfa url: https://dergipark.org.tr/tr/pub/actamednicomedia/issue/73032/1110063
Yayın pdf linki: https://dergipark.org.tr/tr/download/article-file/2401656
