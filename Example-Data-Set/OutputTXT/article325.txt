Makale Başlığı: Okul Öncesi Eğitim Programındaki Aylık Eğitim Planı ve Yarım Günlük Eğitim Akışındaki Genel Değerlendirme Çalışmalarının İncelenmesi
Özet: Bu çalışma; okul öncesi eğitimde öğretmenin, çocuğun ve programın etkililiğini ölçme durumuna yönelik yapılmış bir araştırmadır. Bu anlamda MEB (2013), Okul Öncesi Eğitim Programı çerçevesinde çok yönlü değerlendirme uygulamaları, öğretmen tarafından hazırlamış aylık eğitim planı ve yarım günlük eğitim akışları incelenerek gerçekleşmiştir. Araştırma, nitel bir çalışma olarak belge/doküman incelenmesi sonucu elde edilen verilerin analizine dayanmaktadır. Mersin ili Akdeniz, Mezitli, Toroslar ve Yenişehir merkez ilçelerindeki resmi ve bağımsız anaokullarında görev yapan 12 öğretmenin sınıfında uyguladığı 3 aya ait, 36 aylık eğitim planı ve 576 yarım günlük eğitim akışı olmak üzere, toplam 612 aylık eğitim planı ve yarım günlük eğitim akışı incelenmiştir. Yapılan araştırmada, öğretmenler tarafından hazırlanan kontrol listesi aracılığıyla değerlendirme yapıldığı görülmüştür. Bu durum MEB (2013), Okul Öncesi Eğitim Programı’nda bulunmayan bir sonuçtur. MEB (2013), Okul Öncesi Eğitim Programı’nın temel özelliklerinden biri olan çoklu değerlendirme; okul öncesi eğitiminde sonuç yerine süreç odaklı bir değerlendirmeyi önemsemektedir. Ayrıca yapılan araştırmada öğretmenlerin hazır plan kullandıkları ve çoklu değerlendirmeyi kes-yapıştır yoluyla gerçekleştirdiği görülmüştür.
Yazar isimleri: ['Nursel ATA', 'Emine YILMAZ BOLAT']
Yayın Yılı: 29 Haziran 2022
Dergi ismi: Adnan Menderes Üniversitesi Eğitim Fakültesi Eğitim Bilimleri Dergisi
Yayın sayfa url: https://dergipark.org.tr/tr/pub/aduefebder/issue/70803/984711
Yayın pdf linki: https://dergipark.org.tr/tr/download/article-file/1932882
