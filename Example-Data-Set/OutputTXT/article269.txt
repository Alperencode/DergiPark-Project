Makale Başlığı: FOLFIRINOX Bileşenlerinin Pankreas Adenokarsinom Hücreleri Üzerindeki Etkileri
Özet: Pankreatik adenokarsinoma tüm dünyada en ölümcül kanser türlerinden biridir. Bu çalışma, FOLFIRINOX bileşiklerinin (oksaliplatin (OXA), irinotekan (IRI), fluorourasil (5FU) ve leucovorin (LEU)) tekli ve toplu olarak pankreas adenokarsinom hücre hattı (PANC-1) üzerindeki etkilerini hücre canlılığı ve apoptoz için araştırmayı amaçlamıştır. Hücre canlılığı,  MTT reaktifi kullanılarak belirlendi ve apoptoz, propidium iyodür – Hoechst 33342 boyama testi kullanılarak değerlendirildi.Hücre canlılığı sonuçları, FOLFIRINOX uygulamasının diğer test gruplarına kıyasla en yüksek toksisite oranına sahip olduğunu göstermiştir. Ancak apoptotik eğilim kontrol grubundan farklı bulunmadı. Ek olarak, 5FU tekil uygulamada diğer tekil ilaç uygulamalarına nazaran en yüksek toksisiteyi göstermiştir, fakat apoptotik indeksi kontrol grubundan ve FOLFIRINOX tedavisinden farklı bulunmamıştır. Genel olarak, çalışma sonuçları, tedavi rejiminin pankreas adenokarsinom hücre dizileri üzerinde etkili olduğunu gösterdi. Gelecekte, FOLFIRINOX ve 5FU tedavisi lokal pankreas adenokarsinomu tedavilerine uyarlanabilir, ancak pankreas adenokarsinomunun mikroçevresi, doğası gereği pek çok bilinmeyeni barındırdığından, bu lokalize ilaç salım platformlarının geliştirilmesi daha fazla dikkat gerektirmektedir.
Yazar isimleri: ['Sevde ALTUNTAS', 'Kübra Nur GÖKDEMİR']
Yayın Yılı: 30 Haziran 2022
Dergi ismi: Adıyaman Üniversitesi Fen Bilimleri Dergisi
Yayın sayfa url: https://dergipark.org.tr/tr/pub/adyujsci/issue/70408/997309
Yayın pdf linki: https://dergipark.org.tr/tr/download/article-file/1981872
