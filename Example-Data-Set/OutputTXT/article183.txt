Makale Başlığı: Subakromiyal Sıkışma ve Nervus Suprascapularis Sıkışması Sendromları ile İlişkili Scapula Morfometrik Özellikleri
Özet: Amaç: Subakromiyal sıkışma ve nervus suprascapularis sıkışması sendromları ile ilişkili olabilen scapula morfometrik özelliklerini incelemek. Gereç ve Yöntem: Anatomi Anabilim Dalı laboratuvarında bulunan, yaşı ve cinsiyeti belirsiz, toplam 71 adet scapula çalışmaya dahil edildi. Scapula’lar incisura scapulae şekline göre ve acromion alt yüzeyinin eğimi ve şekline göre tiplere ayrıldı. Buna ek olarak Incisura scapulae -tuberculum supraglenoidale, acromion-tuberculum supraglenoidale ve acromion- processus coracoideus arasındaki mesafe ölçüldü. Bulgular: Incisura scapulae şekillerinden J tipi en fazla (%36,6) görülürken, en az oranda foramen tipine (%4,2) rastlandı. Acromion’lar alt yüzey eğimlerine göre sınıflandıklarında, en sık Tip I (düz) acromion (%69), acromion’lar şekillerine göre sınıflandırıldıklarında ise en sık tip 2 (kare) tipi (%38) saptandı. Incisura scapulae -tuberculum supraglenoidale arasındaki mesafe ortalama 31.97±3.08 mm, acromion-tuberculum supraglenoidale arasındaki mesafe ortalama 24,7±3,97 mm, acromion- processus coracoideus arasındaki mesafe ise ortalama 33,1±5,53 mm olarak bulundu. Bu mesafelerin incisura scapulae tiplerine göre değerlendirilmesinde ise istatistiksel olarak anlamlı bir sonuca rastlanmadı.Sonuç: Scapula morfometrik özelliklerinin belirlenmesi klinikte subakromiyal sıkışma ve nervus suprascapularis sıkışması sendromlarına daha iyi ışık tutabilir.
Yazar isimleri: ['Cem ERÇALIK', 'Ahmet ERTAŞ', 'Mehmet ÜZEL', 'Mahmut Ercan TANYELİ', 'Ali İhsan SOYLUOĞLU']
Yayın Yılı: 15 Ekim 2022
Dergi ismi: Acta Medica Nicomedia
Yayın sayfa url: https://dergipark.org.tr/tr/pub/actamednicomedia/issue/73032/1169359
Yayın pdf linki: https://dergipark.org.tr/tr/download/article-file/2625758
