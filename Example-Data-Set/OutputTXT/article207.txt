Makale Başlığı: Mesleki ve teknik liselerde görev yapan meslek dersi öğretmenlerinin Covid-19 salgını sürecindeki harmanlanmış eğitim deneyimleri
Özet: Bu araştırmada Covid-19 salgını sürecinde mesleki ve teknik liselerde görev yapan meslek dersi öğretmenlerinin harmanlanmış eğitim deneyimlerini derinlemesine incelenmesi amaçlanmıştır. Bu amaçla, nitel araştırma yaklaşımlarından biri olan durum çalışması yönteminden yararlanılmıştır. Çalışmanın katılımcılarını Türkiye’de, Batı Karadeniz Bölgesi’nde, bir şehir merkezinde bulunan, bir mesleki ve teknik lisede görev yapmakta olan 12 meslek dersi öğretmeni oluşturmaktadır. Öğretmenlerin harmanlanmış eğitim deneyimlerini ve görüşlerini toplamak için kullanılan yarı-yapılandırılmış görüşmeler, birebir ve çevrimiçi olarak yapılmıştır. Verilerin analizinde içerik analizi yönteminden yararlanılmıştır. Çalışma sonunda meslek dersi öğretmenlerinin hiçbirinin derslerini harmanlanmış eğitim yaklaşımıyla yürütmekten memnun olmadığı ve uygulamalı dersleri çevrimiçi olarak yürütmenin çeşitli eksiklikleri olduğu sonucuna ulaşılmıştır. Meslek derslerini harmanlanmış eğitim yaklaşımı ile yürütmenin verimsiz olmasının sebepleri arasında öğretmenlerin bu yaklaşım konusundaki deneyim eksiklikleri, donanım ve altyapı sorunları, öğretim materyali eksikliği ve öğrencilerin motivasyonlarının düşük olması gösterilebilir.
Yazar isimleri: ['Serpil ŞEN GÜRER']
Yayın Yılı: 29 Temmuz 2022
Dergi ismi: Açıköğretim Uygulamaları ve Araştırmaları Dergisi
Yayın sayfa url: https://dergipark.org.tr/tr/pub/auad/issue/71489/1066838
Yayın pdf linki: https://dergipark.org.tr/tr/download/article-file/2227398
