Makale Başlığı: Kıbrıs Tarihi Film Afişlerinde Türk Bayrağı ve Tarih Bilinci (1950-1970)
Özet: Film afişleri sinemanın önemli bir parçası ve filmlerin davetiyeleridir. Afiş, görsel bir iletişim aracıdır; amacı hedef kitleye etkili etkileşimi hedefler. Bu sürecin başarısı, kalıcı ve ikna edici doğası ile doğru orantılıdır. Afiş sanatı, sembolik bir temsil ve sunum alanıdır. Sinema afişleri; fotoğraf, resim, illüstrasyon, tipografi, renk gibi görsel tasarım ögelerini kapsar ve sanatsal estetik bir kaygıyla bütün bu görselleri kullanır. Afişi tasarlayan kişi ya da kişiler, bu ilişkideki diğer unsurlarla birleştirip dönüştürebilir ve izleyicinin zihninde film hakkında bazı değerlendirmeler yaratacak çeşitli anlamsal derinlikler oluşturabilir. Tarih bilincinin işlenmesi de burada ortaya çıkmaktadır. Film afişlerinde bulunan ortak göstergeler, bu doğrultuda görsel kültür, tarih bilinci ve toplumsal bellek bağlamında önemli işlev görürler. Bu çalışmada öncelikle Kıbrıs tarihinin genel hatları ortaya çıkarılmıştır. Makalenin ana ekseni Kıbrıs tarihi filmlerinin 1950’lerde başlayan serüvenin 1970’lere kadar olan durumu incelenmiştir. Bu bağlamda Kıbrıs tarihinin sinemayla olan ilişkisi irdelenerek, film afişlerine olan yaklaşımın hangi göstergeler üzerinden sağlandığı incelenmiştir. Kıbrıs filmlerinin afişleri, göstergebilimsel olarak yorumlanarak, sinema filmi konuları ve afiş tasarımları incelenerek, afişlerde yer alan göstergelerle, tarihi bilinci aktarımının değerlendirilmesi yapılmıştır.
Yazar isimleri: ['Gökçe MARŞAP']
Yayın Yılı: 29 Ekim 2022
Dergi ismi: Abant Kültürel Araştırmalar Dergisi
Yayın sayfa url: https://dergipark.org.tr/tr/pub/akader/issue/73189/1146446
Yayın pdf linki: https://dergipark.org.tr/tr/download/article-file/2549176
