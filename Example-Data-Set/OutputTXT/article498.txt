Makale Başlığı: ARİSTOTELES FELSEFESİNDE BİYOLOJİK VE TOPLUMSAL CİNSİYET ANLAYIŞI
Özet: Aristoteles’in toplumsal cinsiyet anlayışında yaşadığı devrin düşünce atmosferi düşünüldüğünde özel bir kadın karşıtlığına rastlanmamaktadır. Toplumsal düzenin işleyişi bakımından erkeğe oranla geri planda kalmış gibi görünse de kadına da mutlaka uygun bir rol bulur Aristoteles. Ancak meselenin biyolojik boyutu tartışmaya açıktır ve kadın cinsiyeti erkeğin deforme olmuş şekli olarak karşımıza çıkar. Bu yönüyle Aristoteles misoginizm (kadın düşmanlığı) ile suçlanmıştır. Diğer taraftan Aristoteles’e göre mantık kategorileri bakımından kadın cinsi ile erkek cinsi arasında öze dair bir fark bulunmaz. Dolayısıyla farklı yönlerden birbirinden bağımsız sonuçlar doğuran Aristoteles’in bu cinsiyet anlayışı özel bir tartışmayı hak etmiştir.
Yazar isimleri: ['Abdullah ÇAĞIL']
Yayın Yılı: 30 Haziran 2022
Dergi ismi: Ağrı İslami İlimler Dergisi
Yayın sayfa url: https://dergipark.org.tr/tr/pub/agiid/issue/70968/1118044
Yayın pdf linki: https://dergipark.org.tr/tr/download/article-file/2433933
