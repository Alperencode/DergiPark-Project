Makale Başlığı: FARKLI BRANŞLARDAKİ ÖĞRETMEN ADAYLARININ OKUMA MOTİVASYONLARININ İNCELENMESİ
Özet: Bu araştırma farklı branştaki öğretmen adaylarının okuma motivasyonlarını incelemeyi amaçlamaktadır. Nicel araştırma yöntemlerinde tarama deseni ile gerçekleştirilen araştırmanın örneklemini uygun örnekleme yoluyla seçilen 463 öğretmen adayı oluşturmaktadır. Verilerin toplanmasında Yetişkin Okuma Motivasyonu Ölçeği ile demografik değişkenlerden oluşan Kişisel Bilgi Formundan yararlanılmıştır. Veri analizi Jamovi yazılımı kullanılarak incelenmiştir. Elde edilen bulgularda öğretmen adaylarının cinsiyetlerine göre herhangi bir değişim gözlenmezken; farklı branşlara ve sınıf düzeyine göre okuma motivasyonlarının anlamlı bir şekilde farklılık gösterdiği tespit edilmiştir. Bulgulardan elde edilen en çarpıcı sonuç bilimsel yayınları takip eden öğretmen adaylarının okuma motivasyonlarının tüm alt boyutlarda ve toplam puana göre anlamlı farklılık gösterdiği belirlenmiştir. Bu araştırma bulgularına dayanarak, öğretmen adaylarının okuma motivasyon düzeylerinin orta düzeyin üzerinde olduğu söylenebilir. Sonuç olarak öğretmen adaylarının okuma motivasyonları değişkenlik gösterebilmektedir. Araştırma bulgularının gelecekte araştırmacılar için önemli kaynak olacağı öngörülmektedir. Bilimsel yayınları takip eden öğretmen adaylarının yetiştirilmesi için eğitim fakültelerinde bu konuda yapılan çalışma sayılarının artırılması önerilmektedir.
Yazar isimleri: ['Kayhan BOZGÜN']
Yayın Yılı: 30 Ağustos 2022
Dergi ismi: Adıyaman Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/adyusbd/issue/72352/1111844
Yayın pdf linki: https://dergipark.org.tr/tr/download/article-file/2408418
