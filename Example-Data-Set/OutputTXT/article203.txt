Makale Başlığı: Türk toplumunda farklı dik yön büyüme paternine sahip iskeletsel Sınıf 1 bireylerde farengeal havayolunun ve hyoid kemik pozisyonunun değerlendirilmesi
Özet: Amaç: Bu araştırmada, iskeletsel Sınıf 1 ilişkiye sahip bireylerde dik yön büyüme paterninin farengeal havayolu boyutlarına ve hyoid kemik pozisyonuna etkisinin değerlendirilmesi amaçlanmıştır.Gereç ve Yöntem: Bu retrospektif araştırmaya, ANB açısı temel alınarak iskeletsel Sınıf 1 ilişkiye sahip toplam 72 birey (36 kadın, 36 erkek; ortalama yaş: 17.78 ± 1.39 yıl) dahil edildi. Bireyler dik yön büyüme paternine göre; normodiverjan, hipodiverjan ve hiperdiverjan olmak üzere 3 gruba ayrıldı. Lateral sefalometrik radyografiler üzerinde farengeal havayolu ve hyoid kemik pozisyonu ölçümleri, 1 açısal ve 10 lineer ölçüm kullanılarak yapıldı. Verilerin analizinde bağımsız örneklem t-testi ve tek yönlü varyans analizi (ANOVA) kullanılarak grup içi ve gruplar arası farklılıklar değerlendirildi (p<0.05).Bulgular: Verilerin grup içi karşılaştırmalarında farengeal havayolu boyutlarına ait ölçümlerin cinsiyetler arasında benzer olduğu (p˃0.05) ve tüm gruplarda hyoid kemiğin servikal vertebralara ve mandibular düzleme olan uzaklıklarının kızlarda anlamlı düzeyde daha az olduğu görüldü (p<0.05). Normodiverjan, hipodiverjan ve hiperdiverjan bireylerin farengeal havayolu boyutları ve hyoid kemik pozisyonunda istatistiksel olarak anlamlı farklılıklar olmadığı belirlendi.Sonuç: Normodiverjan, hipodiverjan ve hiperdiverjan bireylerde farengeal havayolu boyutlarının ve hyoid kemik pozisyonlarının benzer olduğu görüldü. Bununla birlikte, tüm gruplarda erkeklerde hyoid kemiğinin kızlara göre daha aşağıda ve daha önde pozisyonlandığı belirlendi.
Yazar isimleri: ['Gökhan TÜRKER']
Yayın Yılı: 7 Eylül 2022
Dergi ismi: Acta Odontologica Turcica
Yayın sayfa url: https://dergipark.org.tr/tr/pub/gaziaot/issue/72503/950613
Yayın pdf linki: https://dergipark.org.tr/tr/download/article-file/1817293
