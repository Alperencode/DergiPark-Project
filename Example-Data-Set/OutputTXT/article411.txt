Makale Başlığı: Sivil Savunma ve İtfaiyecilik Programı Örgün Eğitim Öğrencilerinin Yıldırım, Yıldırım Düşmesi ve Çarpması Hakkında Bilgileri
Özet: Bu araştırma, bir üniversitenin bir meslek yüksekokulunda sivil savunma ve itfaiyecilik programında öğrenim gören öğrencilerin yıldırım, yıldırım çarpmaları hakkındaki bilgilerini ve yıldırım çarpmaları ile ilgili kavram yanılgılarını belirlemek amacıyla yapılmıştır. Anket formu sınıflarda 15.05.2018-22.05.2018 tarihlerinde ders sırasında Amasya Üniversitesi Suluova Meslek Yüksekokulunda bir öğretim görevlisi tarafından dağıtılmış ve gözlem altında uygulandıktan sonra tekrar toplanmıştır. Veriler Statistical Package for Social Sciences (SPSS) 25.0 paket programında değerlendirildi; tanımlayıcı istatistikler sayı ve yüzde olarak verildi ve gruplar arasındaki farkı değerlendirmek için Ki-kare testi kullanıldı. Tip 1 hata değeri α<0,05 istatistiksel analizde anlamlı kabul edildi. Araştırmaya toplam 146 öğrenci katılmıştır. Öğrencilerin çoğu (%94,5) daha önce yıldırım eğitimi almamıştır. Yıldırım ile ilgili bazı önermelerde öğrencilerin çoğunun yıldırım hakkındaki bilgilerinin yanlış olduğu belirlenmiştir. Öğrenciler yaş gruplarına göre karşılaştırıldığında, gruplar arasında anlamlı farklılık vardır (p=0,004). 18-20 yaş arasındakiler ile ≥24 yaş arasındakiler arasında anlamlı bir fark bulunmuştur. Öğrencilerin yıldırım, yıldırım çarpmaları ve çarpmalarla ilgili bilgileri yetersizdir. Yıldırım müfredatı Sivil Savunma ve İtfaiye programlarına eklenmelidir.
Yazar isimleri: ['Kemal BAŞ']
Yayın Yılı: 31 Ekim 2022
Dergi ismi: Afet ve Risk Dergisi
Yayın sayfa url: https://dergipark.org.tr/tr/pub/afet/issue/73264/1002270
Yayın pdf linki: https://dergipark.org.tr/tr/download/article-file/2000448
