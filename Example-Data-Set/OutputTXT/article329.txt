Makale Başlığı: Simülasyon Tabanlı Eğitimin Ebelik Öğrencilerinin Tıbbi Hata Eğilimleri ve Hasta Bakım Davranışlarını Algılamaları Üzerine Etkisi: Randomize Kontrollü Çalışma
Özet: Amaç: Tıbbi hataların önlenmesinde, öğrencilerin yetkinliğini arttırabilmek için simülasyon kullanımı yaygınlaşmaktadır. Çalışmada simülasyon tabanlı eğitimin ebelik öğrencilerinin tıbbi hata yapma eğilimleri ve hasta bakım davranışlarını algılamaları üzerine etkisini belirlemek amaçlandı.Yöntem: Çalışma tek körlü, prospektif ve randomize kontrollü olarak yürütüldü. Çalışmaya deney ve kontrol gruplarında 60 olmak üzere toplam 120 öğrenci dâhil edildi. Veri toplamada bireysel bilgi formu, Tıbbi Hata Eğilim ve Bakım Değerlendirme Ölçekleri kullanıldı. Veriler Mann Whitney-U testi, Bağımsız gruplarda t testi, pearson, spearman korelasyon testleri ve regresyon testi ile değerlendirildi. Testlerde p<0.05 değeri istatistiksel olarak anlamlı kabul edildi.Bulgular: Çalışmaya dahil edilen deney ve kontrol grubu öğrencileri arasında sosyo-demografik değişkenler (gelir düzeyi, aile tipi, anne ve baba eğitimi) benzerdi (p>0.05). Öğrencilerin Bakım Değerlendirme ölçeğinden aldıkları puan ortalamaları deney ve kontrol grupları için sırasıyla 309.15±17.58, 255.42±44.00 olarak saptandı.  Deney ve kontrol grupları için Tıbbi hataya eğilim puan ortalamaları ise sırasıyla 201.25±31.09, 146.08±37.89 bulundu (p=0.000). Tıbbi hata yapmaya eğilim oranının kontrol grubunda deney grubuna göre 2.734 kat arttığı bulunmuştur. Deney grubunun bakım davranışlarını uygulama sıklığının ve algılamalarının oranının ise kontrol grubuna göre 3.577 kat olumlu yönde arttığı saptanmıştır.Sonuç: Çalışmada simülasyon tabanlı eğitim, ebelik öğrencilerinin tıbbi hataya eğilimlerini azalttığı ve bakım davranışlarına yönelik algılarını arttırdığı görülmüştür. Ebelik mesleki eğitimi sırasında simülasyon tabanlı eğitim uygulamalarının kullanılması yetkin ve kalifiye meslek üyelerinin yetişmesinde önem arzetmektedir.
Yazar isimleri: ['Ayşegül DURMAZ', 'Çiğdem GÜN KAKAŞÇI']
Yayın Yılı: 30 Eylül 2022
Dergi ismi: Adnan Menderes Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/amusbfd/issue/72858/940905
Yayın pdf linki: https://dergipark.org.tr/tr/download/article-file/1781432
