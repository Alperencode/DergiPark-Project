Makale Başlığı: Origanum onites ve Mentha spicata subs. tomentosa Uçucu Yağ Nanoemülsiyonlarının Bakteriyel Balık Patojenlerine Karşı in Vitro Antibakteriyel Aktivitesi
Özet: Bu çalışmanın amacı, iki farklı aromatik bitkinin (Origanum onites, Mentha spicata subs. tomentosa) uçucu yağlarının ve bunların nanoemülsiyon formülasyonlarının altı farklı balık patojeni Pseudomonas aeruginosa, Vibrio parahaemolyticus, Aeoromonas veronii, Yersinia ruckeri, Lactococcus garvieae ve Vibrio alginolyticus'a karşı antimikrobiyal aktivitelerini belirlemektir. Mentha spicata subs. tomentosa uçucu yağının (MEO) ana bileşenleri piperitone, okaliptol (1,8-cineole), pulegone, piperitenone sırasıyla %25.01, %19.53, %14.50 ve %10.98 olarak belirlenmiştir. Origanum onites uçucu yağının (OEO) ana bileşenleri sırasıyla karvakrol, %46.17 ile p-cymene, %13.05 oranında tespit edilmiştir. OEO ve MEO ve bu uçucu yağların nanoemülsiyonlarının antibakteriyel etkileri agar disk difüzyon yöntemi kullanılarak belirlendi. OEO nanoemülsiyonları, Gram-negatif Aeromonas veronii'ye karşı pozitif kontrole (enrofloksasin) göre son derece etkili olduğu tespit edilmiştir. Bunun yanında, antibakteriyel aktivite bakımından OEO nanoemülsiyonlarının, OEO’ya göre daha etkili olduğu görülmüştür. MEO ve nanoemülsiyonlarının balık patojenlerine karşı düşük bir aktiviteye sahipken Aeromonas veronii ve Lactococcus garvieae üzerinde antibakteriyel aktivite göstermemiştir.
Yazar isimleri: ['Mevlüt NAZIROĞLU', 'Öznur DİLER', 'Öznur ÖZİL', 'Abdullah DİLER']
Yayın Yılı: 1 Aralık 2022
Dergi ismi: Acta Aquatica Turcica
Yayın sayfa url: https://dergipark.org.tr/tr/pub/actaquatr/issue/73643/1145109
Yayın pdf linki: https://dergipark.org.tr/tr/download/article-file/2543508
