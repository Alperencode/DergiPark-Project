Makale Başlığı: BAŞLANGIÇ PİYANO EĞİTİMİNDE ÖĞRETİLEN TEKNİK KAZANIMLAR AÇISINDAN C. CZERNY OP.823 (Le Petit Pianiste) KİTABININ DEĞERLENDİRİLMESİ
Özet: Bu çalışmanın amacı Czerny’nin yazmış olduğu Op.823 (Le petit pianiste) etüt kitabını çeşitli teknik kazanımlar açısından değerlendirerek başlangıç piyano eğitiminde kullanılabilirliğini araştırmak, piyano öğretmenleri ve öğrencilerine bir rehber oluşturmaktır. Nitel araştırma yöntemleri kapsamında olan bu çalışmada doküman ve içerik analizi teknikleri kullanılmıştır. Piyano eğitiminin başlangıç seviyesinde edinilecek teknik kazanım ve davranış biçimleri kitaptaki etütlerin sırasıyla ortaya çıkarılmış ve sıralı maddeler oluşturulup kullanım sıklıkları ve oranları tablo-şekiller aracılığı ile belirtilmiştir. Kitaptaki etütlerin sıra düzeni içerisinde her yeni karşılaşılan teknik açıklanırken, piyano eğitiminde yaygın bir şekilde kullanılan Czerny Op.599 kitabından çeşitli etüt numaraları ile örnekler verilmiştir. Verilen örnekler ile Op.823 kitabının teknik seviye ve kazanımları karşılaştırılmıştır. Yapılan çalışmanın sonucunda; Czerny’nin yazmış olduğu Op.823 (Le petit pianiste) etüt kitabının başlangıç piyano eğitiminde gerek teknik kazanımların kolay etütlerle öğretimi açısından gerekse farklı melodik etütlerle teknik kazanımların pekiştirilmesi noktasında kullanılabilirliği sonucuna ulaşılmıştır.
Yazar isimleri: ['Barış TOPTAŞ']
Yayın Yılı: 20 Eylül 2022
Dergi ismi: Afyon Kocatepe Üniversitesi Akademik Müzik Araştırmaları Dergisi
Yayın sayfa url: https://dergipark.org.tr/tr/pub/amader/issue/72645/1111128
Yayın pdf linki: https://dergipark.org.tr/tr/download/article-file/2405838
