Makale Başlığı: Sınıf Öğretmenlerinin Covid-19 Sürecinde Eğitim Bilişim Ağı’nı (EBA) Kullanma Durumları
Özet: Bu araştırmanın amacı, Covid-19 sürecinde Eğitim Bilişim Ağı’nın (EBA) kullanılmasına ilişkin sınıf öğretmenlerinin görüşlerini incelemektir. Araştırmada nitel araştırma yaklaşımı ve bu yaklaşıma bağlı olarak olgu bilim (fenomenoloji) yöntemi kullanılmıştır. Araştırmanın çalışma grubunu Ardahan ili merkez ilçeye bağlı ilkokullarda görev yapmakta olan 32 sınıf öğretmeni oluşturmaktadır. Araştırmanın çalışma grubu, nitel araştırma yaklaşımı içerisinde yer alan, ölçüt örnekleme yöntemine göre seçilmiştir. Verilerin toplanmasında araştırmacı tarafından geliştirilen “açık uçlu anket soru formu”, elde edilen verilerin analizinde ise temel düzey analiz biçimlerinden olan betimsel analiz kullanılmıştır. Araştırma sonunda sınıf öğretmenlerinin EBA kullanımı konusunda yeterli alt yapıya sahip olmadıkları ve salgın öncesi dönemde çoğunluğun uygulamayı aktif olarak kullanmadıkları, okul-öğretmen-öğrenci-veli koordinasyonunun sağlanmasında bir takım aksaklıkların olduğu ve ilkokul düzeyi derslerin tamamında uygulamanın etkili bir şekilde kullanılamadığı, özel gereksinimli öğrencilerle irtibat kurmada sorunların yaşandığı ve velilerin ilgisizliğinden kaynaklı sorunlar olduğuna yönelik sonuçlar elde edilmiştir. Öğretmenlerin canlı ders sürecini daha nitelikli hale getirebilmeleri için eğitici (uygulamanın kullanımıyla ilgili) seminerler almaları, velilere yönelik olarak da EBA hakkında bilgilendirici seminerler yürütülmesi ve teknik alt yapı yetersizliklerinin bir an önce giderilmesi araştırma sonucunda gösterilebilecek önerileri arasındadır.
Yazar isimleri: ['Oğuzcan DENİZ', 'Gönül GÜNEŞ']
Yayın Yılı: 29 Haziran 2022
Dergi ismi: Adnan Menderes Üniversitesi Eğitim Fakültesi Eğitim Bilimleri Dergisi
Yayın sayfa url: https://dergipark.org.tr/tr/pub/aduefebder/issue/70803/951763
Yayın pdf linki: https://dergipark.org.tr/tr/download/article-file/1821568
