Makale Başlığı: Kronik total oklüzyonda iyi kollateral gelişimi ile magnezyum/fosfat oranı arasındaki ilişki
Özet: Amaç: Koroner kollateral oluşumu, iskemi ve büyüme faktörleri gibi birçok edinsel faktör tarafından tetiklenebilir bu da hastalarda koroner kollateral dolaşımın (KKD) kalitesinde farklılıklar olarak ortaya çıkar. Düşük magnezyum (Mg) seviyeleri endotel hücrelerinin fonksiyon bozukluğunu artırabilir ve potansiyel olarak tromboz ve ateroskleroz riskini artırabilir. Bununla birlikte yüksek serum fosfat (P) seviyelerinin ateroskleroz gelişimi ve mortalite ile ilişkili olduğu bildirilmiştir. Bu çalışmada kronik total oklüzyonda (KTO) KKD kalitesi ile Mg/P oranı arasındaki ilişkiyi araştırmayı amaçladık.Yöntem: Temmuz 2014 ile Şubat 2018 tarihleri arasında koroner anjiyografide KTO saptanan toplam 269 hasta çalışmaya dahil edildi. Hastalar Rentrop sınıflamasına göre grup I (127 hasta) ve grup II (142 hasta) olarak iki gruba ayrıldı. Çalışma retrospektif, gözlemsel bir çalışmadır.Bulgular: Çok değişkenli regresyon analizinde; sigara (p=0,004), trigliserid (p<0,001) ve Mg/P oranı (p<0,001) KTO'da KKD'ı etkileyen bağımsız prediktörlerdir. Mg/P değeri grup I'de (0,49±0,17) grup II'ye (0,62±0,12) göre istatistiksel olarak daha düşüktü (p<0,001). Youden indeksi ile hesaplanan ideal Mg/P cut-off değeri 0,56 olup, KTO'da iyi kollateral gelişimi için %69 duyarlılık ve %64 özgüllüğe sahiptir.Sonuç: Mg/P oranı, koroner kollateral gelişimi etkileyen bir parametredir. Yüksek Mg/P oranı, KTO'su olan hastalarda iyi kollateral gelişim ile ilişkilidir.
Yazar isimleri: ['Mehmet KIŞ', 'Oktay ŞENÖZ', 'Tuncay GÜZEL']
Yayın Yılı: 15 Ekim 2022
Dergi ismi: Acta Medica Nicomedia
Yayın sayfa url: https://dergipark.org.tr/tr/pub/actamednicomedia/issue/73032/1147651
Yayın pdf linki: https://dergipark.org.tr/tr/download/article-file/2553389
