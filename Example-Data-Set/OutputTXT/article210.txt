Makale Başlığı: Dijital çağda e-katılım aktivitelerinin siyasi boyutlarına genel bir bakış
Özet: Basitçe ifade etmek gerekirse, “dijital çağ” kavramı, daha fazla bilginin kullanılabileceği ve daha fazla insanın bu bilgiye en üst düzeyde, özellikle bilgisayar (elektronik beyin) teknolojisi aracılığıyla erişebileceği bir zaman çizelgesi olarak tanımlanmaktadır. Yirminci yüzyılın son perdelerine doğru damgasını vuran ve yaygın olarak kullanılmaya başlanan ‘internet’ başta olmak üzere bilgi ve iletişim teknolojileri (BİT) alanındaki gelişmeler, toplumdaki bireylerin ekonomik, kültürel ve sosyal yaşamının yanı sıra siyasal alanı da geniş ölçüde etkilemektedir. Bu makalede, öncelikle “dijital çağ” kavramının ne anlama geldiğini anlamak için literatürdeki bir dizi tanımlara yer verilecek ve hemen ardından söz konusu kavramın tarihsel takvim çizelgesi irdelenecektir. Daha sonra, dijital çağın siyasi katılım yaratma potansiyeli üzerindeki etkisi ile bu kapsamda yer, zaman, gaye ve gereksinime göre oluşturulan e- katılım aktiviteleri ana hatlarıyla ele alınıp analiz edilecektir.
Yazar isimleri: ['Hilmi SÖZEN']
Yayın Yılı: 29 Temmuz 2022
Dergi ismi: Açıköğretim Uygulamaları ve Araştırmaları Dergisi
Yayın sayfa url: https://dergipark.org.tr/tr/pub/auad/issue/71489/1095483
Yayın pdf linki: https://dergipark.org.tr/tr/download/article-file/2340906
