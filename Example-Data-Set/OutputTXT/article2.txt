Makale Başlığı: Okul Öncesi Çocuğa Sahip Annelerin Sosyal Medya Bağımlılığı ile Aile İşlevselliği Arasındaki İlişki
Özet: Bu çalışmada, okul öncesi çocuğa sahip annelerin sosyal medya bağımlılık düzeyleri ile aile işlevselliği ve anne-çocuk arasındaki ilişkinin incelenmesi amaçlanmıştır. Bu amaçla uygun örnekleme yöntemiyle belirlenen çalışma grubunu, çocuğu okul öncesi eğitim kurumuna devam eden 244 anne oluşturmaktadır. Verilerin toplanmasında Sosyal Medya Bağımlılık Ölçeği-Yetişkin Formu (SMBÖ-YF), Aile Değerlendirme Ölçeği (ADÖ) ve Çocuk-Anababa İlişki Ölçeği kullanılmıştır. Verilerin analizinde verilerin normallik dağılımına göre Mann Whitney U Testi, Kruskal Wallis H Testi ve Ki-Kare Testi kullanılmıştır. Araştırmanın sonucunda, ADÖ Roller bakımından sağlıklı ve sağlıksız bireylerle annenin çalışma durumu arasında; ADÖ Genel İşlevler bakımından sağlıklı ve sağlıksız bireylerle annenin çocuk sayısı arasında anlamlı bir ilişki bulunmuştur (p<0,05). SMBÖ-YF toplam ölçek puanları ile Problem Çözme, Gereken İlgiyi Gösterme ve Davranış Kontrolü alt ölçek puanları arasında pozitif yönlü düşük düzeyde anlamlı ilişki bulunmuştur (p<0.05). SMBÖ-YF toplam ölçek puanları ile ADÖ İletişim, Duygusal Tepki Verebilme alt ölçek puanları arasında pozitif yönlü düşük düzeyde anlamlı ilişki bulunmuştur (p<0.05). Çocuk-Anababa İlişki Ölçeği Çatışma alt ölçeği ve toplam puanları ile SMBÖ-YF Sanal Tolerans, Sanal İletişim alt ölçekleri ve toplam puanları arasında pozitif yönlü anlamlı bir ilişki bulunmuştur (p<0.05). Elde edilen bulgular literatür ışığında tartışılıp yorumlanmıştır.
Yazar isimleri: ['Özlem GÖZÜN KAHRAMAN', 'Nihan DEMİRBAŞ']
Yayın Yılı: 30 Eylül 2022
Dergi ismi: 19 Mayıs Sosyal Bilimler Dergisi
Yayın sayfa url: https://dergipark.org.tr/tr/pub/19maysbd/issue/72801/1036496
Yayın pdf linki: https://dergipark.org.tr/tr/download/article-file/2131904
