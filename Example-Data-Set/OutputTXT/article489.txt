Makale Başlığı: MALATYA İLİNDE BULUNAN KÜLTÜREL MİRAS KALINTILARI İLE BU KALINTILARIN KÜLTÜREL TURİZM VE SÜRDÜRÜLEBİLİR KIRSAL KALKINMAYLA OLAN İLİŞKİSİ
Özet: Turizm sektörü 1950’li yıllardan sonra hızlı bir büyüme göstermeye başlayarak tüm dünyada yeni bir ekonomik kaynak alanı yaratmıştır. Ancak 1990’lı yıllara gelindiğinde turizm sektöründe de ciddi değişim hareketleri yaşanarak alternatif turizm türleri meydana gelmiştir. Ortaya çıkan bu alternatif turizm türlerinden bir tanesi de ‘’kültür turizmi’’dir. Bu turizm türüne katılan turistler yüksek eğitim ve ekonomik gelire sahip olan ve seyahat etme amacı araştırma ve bilgi edinme sebepleri olan kişilerdir. Ayrıca kültür turistleri gezdikleri bölgelere ekonomik anlamda önemli bir gelir de bırakırlar. Bu durum özellikle kırsal kalkınma için önemli bir kaynak oluşturmaktadır.Çalışmada kültür turizminin kırsal kalkınmaya olan etkileri literatürde yer alan çalışmalardan da yararlanılarak analitik bir yöntemle incelenmiştir. Bu araştırmada kültürel turizmin kavramsal çerçevesi, Dünyada ve Türkiye’deki tarihsel gelişimi, Malatya ilindeki durumunu ve kültür turizmi ile kırsal kalkınma arasındaki ilişkiler öğrenilmeye çalışılmıştır.Bu çalışma kapsamında Malatya ilinde 202 arkeolojik sit alanı, 13 doğal sit alanı, 60 dinsel yapı, 68 kültürel yapı, 7 idari yapı, 57 sivil mimari yapı, 4 askeri yapı olmak üzere toplam 411 adet kültür miras kalıntısı tespit edilmiştir. Yapılan çalışmalarda bu kültürel miras kalıntılarının Malatya ilinde genellikle kırsal alanlarda yer aldığı, bu durumun ise bölgede kırsal kalkınma faaliyetleri için önemli bir rol üstleneceği sonucuna varılmıştır.
Yazar isimleri: ['İrfan TAPAN']
Yayın Yılı: 31 Ekim 2022
Dergi ismi: Ağrı İbrahim Çeçen Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aicusbed/issue/73297/1080664
Yayın pdf linki: https://dergipark.org.tr/tr/download/article-file/2281200
