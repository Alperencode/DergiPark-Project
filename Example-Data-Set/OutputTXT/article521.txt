Makale Başlığı: Folik Asitin Etosüksimid Üzerine Etkisinin Farelerde Pentilentetrazol ile Oluşturulan Akut Nöbet Modelinde İncelenmesi
Özet: Amaç: Epilepsi, günümüzde en sık görülen nörolojik hastalıklardan biridir. Çeşitli tedavilere rağmen hala tam olarak nöbet kontrolü sağlanamamaktadır. Yapılan çalışmalar folik asit (FA) ve türevlerinin nöbetler üzerine olumlu etkiler ortaya koymuştur. Bu çalışmanın amacı, farelerde pentilentetrazol ile oluşturulan nöbet-lerde folik asitin etosüksimid üzerine etkisinin yanında beyin dokularında kaspaz-3 ve TOS aktivitesini araştırmaktır.Araçlar ve Yöntem: Çalışmada BALB/c türü 30 fare rastgele 5 gruba ayrıldı: Kontrol, pentilentetrazol (PTZ); PTZ ile nöbet indüklenen grup, FA; 7 gün boyunca 3 mg/kg verilen ve PTZ uygulanan grup, etosüksimid; 7 gün boyunca 50 mg/kg verilen ve PTZ uygulanan grup, FA+ etosüksimid; 7 gün boyunca 3 mg/kg FA ve 50 mg/kg etosüksimid verilen ve PTZ uygulanan grup. PTZ uygulamasından 24 saat sonra tüm farelerin beyin dokuları çıkarıldı, korteks ve hipokampus ayrıldı.Bulgular: Folik asit, etosüksimid ve FA+ etosüksimid grupları PTZ grubuna göre nöbet evresini anlamlı olarak azalttı, benzer şekilde first miyoklonik jerk sürelerini uzattı ancak jeneralize tonik-klonik nöbete giriş zamanını FA ve FA+ etosüksimid gruplarının azalttığı bulundu (p<0.05). Bununla birlikte FA ve FA+ etosüksimid grupları, hipokampal TOS seviyesini azalttı. (p<0.05). Benzer şekilde, hipokampal kaspaz-3 seviyesi FA uygulanan grupta daha düşük bulundu (p<0.05).Sonuç: FA antioksidatif ve antiapoptotik özellikleriyle epilepsi tedavisi için faydalı bir terapotik ajan olabilir. Folik asit, etosüksimid ile sinerjik etkisi nöronal hasara karşı koruyucu etkisini güçlendirebilir.
Yazar isimleri: ['Arzuhan ÇETİNDAĞ ÇİLTAŞ', 'Bilal ŞAHİN']
Yayın Yılı: 30 Ağustos 2022
Dergi ismi: Ahi Evran Tıp Dergisi
Yayın sayfa url: https://dergipark.org.tr/tr/pub/aemj/issue/72173/831240
Yayın pdf linki: https://dergipark.org.tr/tr/download/article-file/1414951
