Makale Başlığı: Üçüncü Sınıf Öğrencilerinin Geleneksel ve Beceri Temelli Gerçek Yaşam Problemlerindeki Çözümlerinin İncelenmesi
Özet: Bu araştırmanın amacı, ilkokul üçüncü sınıf öğrencilerinin geleneksel ve beceri temelli problem başlığı altında yer alan “fazla bilgi içeren, eksik bilgi içeren, çelişkili bilgi içeren ve birden fazla çözümü olan” 4 farklı türdeki problemlere oluşturdukları çözüm yollarını incelemektir. Bu araştırma, kesitsel tarama modelinde bir araştırmadır. Araştırmaya 27 ilkokul üçüncü sınıf öğrencisi katılmıştır. Araştırmanın verileri 2020-2021 öğretim yılının ikinci döneminde toplanmıştır. Veriler, açık uçlu matematiksel problemlerden oluşan anket aracılığıyla toplanmıştır. Araştırmada kullanılan anket 2 farklı bölümden ve her bir bölümde 4 adet olmak üzere toplam 8 açık uçlu problemden oluşmaktadır. Verilerin toplanması 2 haftalık ara ile gerçekleştirilmiştir. Öğrencilere ilk olarak geleneksel problemlerin yer aldığı, 2 hafta sonra da beceri temelli problemlerin yer aldığı anlet uygulanmıştır.  Araştırmanın bulguları, öğrencilerin problem çözme yollarını geleneksel ve beceri temelli problemler değiştirmemişken, alt kategoride yer alan problemler öğrencilerin çözüm yollarını değiştirmiştir. Eksik bilgi içeren problemlerin çözümünde öğrenciler geleneksel problemlere kıyasla beceri temelli problemlerde doğru ve yeterli açıklamalar yapamamışlardır. Öğrencilerin hem geleneksel hem de beceri temelli problemlerin çözümünde henüz 3. sınıfta iken ortaya koydukları bu durum, onların matematik okuryazarlığı için geliştirilmeye açık olduklarını göstermektedir.
Yazar isimleri: ['Abdullah TOPCU', 'Deniz EROĞLU']
Yayın Yılı: 31 Ağustos 2022
Dergi ismi: Ahi Evran Üniversitesi Kırşehir Eğitim Fakültesi Dergisi
Yayın sayfa url: https://dergipark.org.tr/tr/pub/kefad/issue/72605/975524
Yayın pdf linki: https://dergipark.org.tr/tr/download/article-file/1896041
