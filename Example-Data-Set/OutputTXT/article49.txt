Makale Başlığı: Kognitif Füzyon Prostat Biyopsisinde Deneyim Kanser Tespit Oranını Etkiliyor Mu? İlk ve Son 60 Vakanın Karşılaştırılması
Özet: Amaç: Bilişsel füzyon prostat biyopsisinde elde edilen klinik deneyimin vaka sayısındaki artışla birlikte kanser tespit oranına katkısını belirlemeyi amaçladık.Gereç ve Yöntemler: Kognitif füzyon biyopsisi yapılan 120 hastanın kayıtları geriye dönük olarak incelendi. Tüm hastalara 3-T multiparametrik manyetik rezonans görüntüleme (Mp-MRG) yapıldı ve Prostat Görüntüleme Raporlama ve Veri Sistemi (PIRADS) ile değerlendirildi. İlk 60 vaka grup 1'e dahil edildi ve daha sonra aynı cerrah tarafından gerçekleştirilen sonraki 60 vaka grup 2'ye dahil edildi. Herhangi bir kanser ve klinik olarak anlamlı prostat kanseri (CSPrCa) tespit oranları grup 1 ve 2'de karşılaştırıldı.Bulgular: Grup 1 ve grup 2 hastaların yaş ortalamaları sırasıyla 64.08 ± 8.15 ve 65.15 ± 6.93 yıl olarak belirlendi. Grupların yaş, prostat spesifik antijen (PSA), prostat hacimleri ve şüpheli lezyon sayıları benzerdi. Herhangi bir kanser pozitifliği oranı grup 1 için %33.3 ve grup 2 için %40 idi ve gruplar arası anlamlı bir fark yoktu (p=0.494). Grup 1 ve 2 için CSPrCa pozitifliği sırasıyla %40 ve %70.83 idi ve CSPrCa tespitinde grup 2 lehine anlamlı bir gelişme vardı (p=0.027).Sonuç: Bilişsel füzyon biyopsileri ile ilgili olarak bir öğrenme eğrisi gereklidir. Füzyon biyopsisinde artan deneyim ile klinik olarak anlamlı prostat kanseri tespit oranının neredeyse iki katına çıktığı sonucuna varıldı.
Yazar isimleri: ['Osman AKYÜZ', 'Haydar Kamil ÇAM']
Yayın Yılı: 31 Ağustos 2022
Dergi ismi: Abant Tıp Dergisi
Yayın sayfa url: https://dergipark.org.tr/tr/pub/abantmedj/issue/72077/996342
Yayın pdf linki: https://dergipark.org.tr/tr/download/article-file/1977856
