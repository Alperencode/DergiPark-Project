Makale Başlığı: Deprem Yaşayan Bireylerin Risk Algısı, Korku ve Hazırbulunuşluklarının İncelenmesi
Özet: Deprem birey ve toplum hayatını doğrudan etkileyebilen ve önceden tahmin edilmesi zor olan bir doğa olayıdır. Ancak geçmiş deprem deneyimleri depreme ilişkin risk algısını ve korkuyu tetikleyebilir. Makul düzeydeki risk algısı ve korku ise genellikle depreme hazırlık davranışını olumlu yönde etkilemektedir. Bu çalışma, Türkiye’de daha önce yıkıcı bir depremin gerçekleştiği bir bölgede, halkın deprem risk algısı, korkusu ve gerçek hazırbulunuşluk ve algılanan hazırbulunuşluk düzeylerini ve bunları etkileyebilecek değişkenleri ortaya koymayı amaçlamaktadır. Bu doğrultuda, araştırmanın örneklemini 2020 yılında gerçekleşen Elazığ depremini yaşayan 388 kişi oluşturmakta olup veriler anket aracılığıyla toplanmıştır. Bulgular, deprem risk algısı ve korkusunun yüksek olduğunu, ancak gerçek ve algılanan hazırlık düzeylerinin düşük olduğunu göstermektedir. Cinsiyet, deprem eğitimi, depremi anlamlandırma biçimleri ile risk algısı, korku, gerçek ve algılanan hazırbulunuşluk düzeyleri arasında anlamlı farklılıklar tespit edilmiştir. Ayrıca risk algısı, korku, gerçek ve algılanan hazırbulunuşluk düzeylerinin belli düzeylerde biribirleriyle ilişkili olduğu tespit edilmiştir. Araştırmanın, birçok değişkeni birlikte ele alması ve araştırma alanına bütüncül bir bakış sunması sebebiyle literatüre katkı sağlayacağı düşünülmektedir.
Yazar isimleri: ['Tuba GÜN ÇINĞI', 'Çağdaş Ümit YAZGAN']
Yayın Yılı: 31 Ekim 2022
Dergi ismi: Afet ve Risk Dergisi
Yayın sayfa url: https://dergipark.org.tr/tr/pub/afet/issue/73264/1138901
Yayın pdf linki: https://dergipark.org.tr/tr/download/article-file/2519106
