Makale Başlığı: Matematik Tarihi Derslerinde Popüler Filmlerin Kullanımı: Matematik Öğretmen Adaylarından Yansımalar
Özet: Bu makale, matematik tarihi dersinde popüler filmlerin kullanımına ilişkin matematik öğretmen adaylarının görüşlerini incelemektedir. Çalışma kapsamında yer alan matematik tarihi dersinde farklı matematikçilerin farklı zaman ve bağlamlardaki deneyimlerini ve mücadelelerini tasvir eden Agora, Sonsuzluk Teorisi ve Akıl Oyunları olmak üzere üç film kullanılmıştır. Dersin tamamlanmasını takiben, on iki ortaokul matematik öğretmeni adayı ile yüz yüze görüşmeler yapılmıştır. Matematik öğretmeni adayları, popüler filmlerin ilham verici olabileceğini ifade etmişlerdir. Matematik öğretmen adayları için popüler filmler, matematikçilerin yaşam tarzlarının ve deneyimlerinin daha görünür hale geldiği bir bağlama oturtmaya yardımcı olmaktadır. Diğer bir bulgu, popüler filmlerin öğretim materyali olarak kullanımına ilişkin olup, öğretmen adayları filmlerin ilgi çekici olması gibi avantajlara ve matematikçilerin hayatlarını fazla dramatize etmesi gibi dezavantajlara sahip olduğunu ifade etmektedirler. Ayrıca, matematik öğretmeni adayları popüler filmlerin kâr odaklı bir sektörden geldiğinin farkındadır ve ticari amaçların matematikçilerin hayatındaki meseleleri anlama konusunda sınırlı olabileceğini düşünmektedirler. Bu çalışmanın sonucunda, matematikçilerin hayatını anlatan popüler filmler, sınırlılıkları dikkate alındığı takdirde, matematik öğretmen eğitimi derslerinde kullanılabilecek etkili öğretim materyalleri olarak önerilebilir.
Yazar isimleri: ['Ayşe YOLCU']
Yayın Yılı: 30 Haziran 2022
Dergi ismi: Adıyaman Üniversitesi Eğitim Bilimleri Dergisi
Yayın sayfa url: https://dergipark.org.tr/tr/pub/adyuebd/issue/70990/1070178
Yayın pdf linki: https://dergipark.org.tr/tr/download/article-file/2240635
