Makale Başlığı: Gebelikte Risk Algısı ve Etkileyen Faktörlerin Belirlenmesi;  Trimesterler Arası Karşılaştırma
Özet: Amaç: Bu çalışma gebelerin trimesterlere göre gebelikte risk alglarının ve etkileyen faktörlerin değerlendirilmesi amacıyla yürütülmüştür.Yöntem: Tanımlayıcı tipteki araştırma, 15 Şubat -15 Haziran 2021 tarihleri arasında Mut Hastanesi Kadın Hastalıkları ve Doğum Polikliniği’ne kabul edilen 166 gebe (n1.trimester=55, n2.trimester=58, n3.trimester=53) ile yürütülmüştür. Araştırmanın örneklem büyüklüğü G*Power ile hesaplanmıştır. Veri toplamada “Kişisel Bilgi Formu” ve “Gebelikte Risk Algısı Ölçeği” kullanılmıştır. Veriler ki-kare, bağımsız örneklemde t testi ve one-way anova testleri ile değerlendirilmiştirBulgular: Gebelerin yaş ortalamasının 27.05±6.48 olduğu, gebelerin gebelikte risk algısı ölçeği toplam puan ortalamalarının birinci, ikinci ve üçüncü trimesterlerde sırasıyla 3.35±2.75, 4.65±3.54, 2.23±3.06 olduğu bulunmuştur. Ölçeğin alt boyutları incelendiğinde anne risk toplam puan ortalamasının 3,55±3,03 ve bebek risk toplam puan ortalamasının 3.37±3.21 olduğu belirlenmiştir. Kadınların trimesterlere göre ölçek toplam ve alt grup puanları arasında anlamlı fark saptanmıştır (p<0.05).  Yaşı 25 ve üstü olan, sigara içen, plansız gebelik yaşayan, gebelik takibi yaptırmayan, çağırıldığında sağlık kuruluşuna gitmeyen, sürekli devam eden hastalığı olan, sürekli ilaç kullanan ve gebelikte hastanede yatışı olan kadınların anne risk puanı ve bebek risk puanları anlamlı olarak yüksek bulunmuştur (p<0.05). Sonuç: Gebelerin risk algılarının düşük olduğu, ikinci trimesterdeki gebelerin hem kendi hem de bebeklerine yönelik risk algılarının diğer gruplara göre daha yüksek olduğu bulunmuştur. Ayrıca gebelikteki risk algısını; yaş, sigara içme, gebeliği planlama, gebelik takibi, çağırıldığında sağlık kuruluşuna gitme, sürekli devam eden hastalık, sürekli ilaç kullanma ve gebelikte hastaneye yatma durumlarının etkilediği belirlenmiştir.
Yazar isimleri: ['Ebru GÖZÜYEŞİL', 'Özge ÖZERTÜRK']
Yayın Yılı: 30 Eylül 2022
Dergi ismi: Adnan Menderes Üniversitesi Sağlık Bilimleri Fakültesi Dergisi
Yayın sayfa url: https://dergipark.org.tr/tr/pub/amusbfd/issue/72858/1035974
Yayın pdf linki: https://dergipark.org.tr/tr/download/article-file/2129655
