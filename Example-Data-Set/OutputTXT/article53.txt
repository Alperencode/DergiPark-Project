Makale Başlığı: Ramazan Ayının ve Mevsimlerin Peptik Ülser Perforasyonları Üzerine Olan Etkilerinin Değerlendirilmesi
Özet: Amaç: Peptik ülser perforasyonu en önemli cerrahi acillerden birisidir. Bu çalışmada ramazan ayının ve mevsimlerin peptik ülser perforasyonları üzerine olan muhtemel etkilerinin değerlendirilmesi amaçlanmıştır.Gereç ve Yöntemler: Kliniğimizde peptik ülser perforasyonu nedeniyle opere edilen hastalar retrospektif olarak değerlendirildi. Hastalara ait demografik ve klinik veriler, operasyon tarihi, uygulanan ameliyat tekniği ve post-operatif takip verileri kaydedildi. Ayrıca, vakaların ramazan ayında görülme sıklığı ve kliniği de kaydedildi. Elde edilen veriler ile vakaların mevsimsel ve aylık karşılaştırması yapıldı.Bulgular: Çalışmaya toplam 72 hasta dahil edildi. Hastaların 14 (%19)’ü kadın, 58 (%81)’ i erkek idi. Kadın hastaların yaş ortalaması 64±23, erkek hastaların ise 44±17 idi ( p <0,001). Hastaların 8 (%11)’nin ramazan ayında, 64 (%89)’ünün ramazan ayı dışında opere olduğu saptandı. Ramazan ayı ile diğer aylar arasında ameliyat sayısı açısından anlamlı bir farklılık saptanmadı (p >0,05). Olguların kış, ilkbahar, yaz ve sonbahar mevsiminde görülme sıklıkları sırası ile 12 (%16,7), 21 (%29,2), 23 (%31,9) ve 16 (%22,2) idi. Mevsimlere göre vaka sıklığı açısından anlamlı bir farklılık yoktu (p >0,05).Sonuç: Ramazan ayının ve mevsimsel farklılıkların peptik ülser perforasyonlarının sıklığı ve klinik prognozu üzerine olumsuz bir risk faktörü teşkil etmediği saptanmıştır.
Yazar isimleri: ['Ali Kemal TAŞKIN', 'Bülent ÖZÇETİN']
Yayın Yılı: 31 Ağustos 2022
Dergi ismi: Abant Tıp Dergisi
Yayın sayfa url: https://dergipark.org.tr/tr/pub/abantmedj/issue/72077/1112507
Yayın pdf linki: https://dergipark.org.tr/tr/download/article-file/2410946
