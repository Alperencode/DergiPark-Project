Makale Başlığı: Parotis Kitlelerinin Teşhisinde İnce İğne Aspirasyon Biyopsisinin Rolü
Özet: Amaç: Bu çalışmanın amacı; parotis kitlelerinin teşhisinde ince iğne aspirasyon biyopsisinin doğruluğu ve yararlılığını belirlemektir.Gereç ve Yöntemler: 10 yıllık süre içinde parotis bezinde kitle nedeniyle opere edilen 123 hastanın ince iğne aspirasyon biyopsisi bulguları retrospektif olarak incelendi ve histopatolojik bulgularla karşılaştırıldı. İnce iğne aspirasyon biyopsisinin(İİAB) duyarlılık, özgüllük, pozitif prediktif değer (PPV), negatif prediktif değerlerine (NPV) bakıldı.Bulgular: Çalışmaya katılan 123 hastanın 67’si erkek (%54.4), 56’sı bayandır(%45.6). Hastaların yaş ortalaması 52’dir (yaş aralığı: 38-84). Çalışmaya katılan hastaların İİAB sonuçları 7 hastanın non-diagnostik (%5.7), 7 hastanın atypia of undetermined significance (%5.7), 98 hastanın bening sitoloji (79.7), 11 hastanın ise malign sitoloji (%8.9) gelmiştir. İİAB’de sitoloji sonucu bening neoplazm gelen 98 hastanın, 1 tanesinde histopatojik sonuç malign olarak gelmiştir. İİAB ‘de sitoloji sonucu malign neoplazm gelen 11 hastanın, 2 tanesinde histopatoji sonucu bening olarak gelmiştir. Parotis kitlelerinin tanısında İİAB'nin özgüllüğü %98, duyarlılığı %90 olarak bulundu. Pozitif prediktif değer %86, negatif prediktif değer %98 olarak tespit edildi.Sonuç: Malign karakterli parotis kitlelerinin nadir olması, malign tümör çeşitliliğinin çok olması nedeniyle malign parotis kitlelerinin ince iğne aspirasyon biyopsisi ile tanısı zordur. Diğer zorlaştırıcı faktör bening tümörler ile düşük dereceli malign tümörlerin benzer yapıda olmasıdır. Preoperatif İİAB’nin tanısal doğruluğu, iyi huylu tümörler için yüksek ve kötü huylu tümörler için düşüktür.
Yazar isimleri: ['Ercan KURT', 'Mahmut ÇORAPLI', 'Safiye KAFADAR', 'Bilge AYDIN TÜRK', 'Koray TÜMÜKLÜ']
Yayın Yılı: 31 Ağustos 2022
Dergi ismi: Abant Tıp Dergisi
Yayın sayfa url: https://dergipark.org.tr/tr/pub/abantmedj/issue/72077/1061042
Yayın pdf linki: https://dergipark.org.tr/tr/download/article-file/2204802
