Makale Başlığı: Seligman'dan İyi Oluşa Farklı Bir Bakış: PERMA Modeli
Özet: Psikoloji bilimi daha çok hastalıkları ve sorunları giderme üzerine çalışırken özelikle son zamanlarda pozitif psikoloji yaklaşımıyla birlikte yönünü olumlu özelliklere dönmeye başlamıştır. Doyum, umut gibi olumlu yönler üzerine çalışan pozitif psikolojinin araştırma konularından birisi de iyi oluştur. Pozitif psikoloji yaklaşımının öncüsü olan Seligman, psikolojiye yeni bir bakış açısı sunduğu gibi iyi oluşu açıklamak için de farklı bir model önermiştir. Seligman’ın PERMA modeli olumlu duygular, bağlanma, olumlu ilişkiler, anlam ve başarı bileşenlerinden oluşmaktadır. İyi oluş modeldeki tek bir bileşenle açıklanamamakta, onların her birinin iyi oluşa katkı sağladığı beş bileşenden oluşan bir yapıyı ifade etmektedir. PERMA modeli, sahip olduğu çok boyutlu yapıyla iyi oluşun daha kapsamlı şekilde ele alınmasını sağlamaktadır. Bu çalışmanın amacı Seligman’ın iyi oluş kavramı üzerine geliştirdiği PERMA modelinin açıklanmasıdır. Bu amaçla ilk olarak Seligman’ın öncülüğünü yaptığı pozitif psikoloji yaklaşımının tarihsel gelişimi ele alınmış ve iyi oluş kavramı üzerinde durulmuştur. Ardından PERMA modeli açıklanmış ve konuyla ilgili değerlendirmelere yer verilmiştir.
Yazar isimleri: ['Büşra TUNÇ']
Yayın Yılı: 29 Haziran 2022
Dergi ismi: Adnan Menderes Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/adusobed/issue/70683/992436
Yayın pdf linki: https://dergipark.org.tr/tr/download/article-file/1962235
