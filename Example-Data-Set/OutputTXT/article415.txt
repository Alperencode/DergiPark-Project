Makale Başlığı: Türkiye'de COVID-19 Salgını Nedeniyle Oluşan Acil Durum  Sorunları ve Dirençlilik
Özet: Çalışmanın temel hedefi COVID-19 salgını nedeniyle Türkiye’de halkın algısına dayalı olarak psikososyal, sosyo-ekonomik ve olası çevresel krizleri analiz etmek, salgın nedeniyle oluşan acil durum sorunlarını ve toplumsal dirençliliği etkileyen unsurları irdelemektir. Bu amaç doğrultusunda COVID-19 Pandemisinin ortaya çıkışı hakkında açıklamalar yapılarak dirençlilik ve acil durum sorunlarından bahsedildikten sonra çalışmanın bulgularına yer verilmiştir. Çalışma kapsamında benzer yapılmış bir başka çalışmadan uyarlanmış ve uzman görüşleri alınmıştır. 333 katılımcıya ulaşılan çalışmada katılımcıların pandemi nedeniyle mental olarak yüksek oranda olumsuz olarak etkilendikleri, ülkemizin sağlık sisteminin kullanımı noktasında sorunlar olduğu, salgına yönelik tedbirlerde devletin daha tutarlı olması gerektiği,  pandemi öncesi döneme göre temel ihtiyaç malzemelerinin fiyatlarının çok arttığı, virüsün tespit edilenden fazla kişiye bulaşmış olabileceği ve pandemi devam ederken olabilecek ikincil afetlerin ekonomik etkilerinin ağır olabileceğini düşündükleri sonuçlarına ulaşılmıştır. Yaşanılan bu süreçte ve gelecekte pandemiye dönüşebilecek her türlü salgına karşı tüm yönleriyle hazırlıklı olunması ve politikalar geliştirilmesi, toplumun dirençliliğin tesis edilmesi noktasında oldukça önemli olacaktır.
Yazar isimleri: ['Samet DİNÇER', 'Yasemin ÖZYER', 'Enver CANER']
Yayın Yılı: 31 Ekim 2022
Dergi ismi: Afet ve Risk Dergisi
Yayın sayfa url: https://dergipark.org.tr/tr/pub/afet/issue/73264/1059832
Yayın pdf linki: https://dergipark.org.tr/tr/download/article-file/2200040
