Makale Başlığı: YAZMA EĞİTİMİNDE SÜREÇ-TÜR ODAKLI YAZMA YAKLAŞIMININ KULLANIMI
Özet: Süreç-tür, son dönemde yükselişe geçen yazma yaklaşımlarından biridir. Süreç-tür; ürün, süreç ve tür yaklaşımlarının güçlü yönlerinden beslenen bir yazma yaklaşımıdır. Bu çalışmanın amacı, farklı edebî türlerde süreç-tür modeline göre oluşturulan etkinliklerle Türkçe ders kitabındaki yazma etkinlikleri arasında fark olup olmadığına bakmak ve yazma öğretiminde süreç-tür odaklı modelin kullanımına, etkililiğine ilişkin değerlendirmede bulunmaktır. Çalışmada nitel araştırma yöntemi tercih edilmiştir. Çalışmanın verileri, doküman incelemesi aracılığıyla elde edilmiştir. Bu çalışmanın dokümanları; bir Türkçe öğretmeninin süreç-tür odaklı yazma yaklaşımının basamaklarına göre hazırladığı üç adet yazılı anlatım etkinlik planı, sekiz öğrencinin dilekçe, fabl ve bilgilendirici metin olmak üzere üç farklı metin türünde oluşturduğu yirmi dört adet yazılı metin ve 2021-2022 eğitim-öğretim yılında okullarda okutulan 5. sınıf Türkçe ders kitabından seçilmiş yedi adet yazma etkinliğidir. Çalışmadan elde edilen veriler, betimsel analize göre analiz edilmiştir. Çalışmanın sonunda ders kitabındaki yazma etkinliklerinde süreç ve tür bilgisine önem verilmediği anlaşılmıştır. Ayrıca etkinliklerin ürün temelli anlayışa göre oluşturulduğu tespit edilmiştir. Süreç-tür temelli yaklaşımına göre hazırlanan etkinlik planları doğrultusunda üretilen metinlerin ise planlama, taslak yazma, düzenleme gibi aşamaları kapsayarak yazma sürecine uygunluk gösterdiği ve türe özgü özellikleri anlamaya yardımcı olduğu  fark edilmiştir.
Yazar isimleri: ['Ali GÖÇER', 'Akife KURT']
Yayın Yılı: 31 Ekim 2022
Dergi ismi: Ağrı İbrahim Çeçen Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/aicusbed/issue/73297/1117059
Yayın pdf linki: https://dergipark.org.tr/tr/download/article-file/2429403
