Makale Başlığı: Hemşirelik Öğrencilerinin Afetlerde Yaşlılar Hakkındaki Mit Görüşlerinin Değerlendirilmesi
Özet: Acil durumlarda ve afetlerde yaşlıların sağlık refahının sağlanması bir halk sağlığı sorunudur. Bu çalışma, bir üniversitenin hemşirelik öğrencilerinin afet ve acil durumlarda yaşlıların maruz kaldıkları mitlere ilişkin değerlendirmelerini incelemeyi amaçlamaktadır. Tanımlayıcı kesitsel çalışmada öğrenci sayısı 377 olup, evrenin %83.0'ına ulaşılmıştır. Ankette UNISDR tarafından yaşlılar hakkında bir araştırmada kullanılan anket çalışmasının bazı soruları ve International Disaster Nursing kitabında yer alan mit soruları kullanılmıştır. Araştırma grubunun %80,4'ü kadın ve %56,0'ı birinci sınıf öğrencisi dir. Katılımcıların %93,6'sı her iki ebeveyni ile birlikte yaşıyor ve %38.5'i bir afet yaşamıştır. Grubun yaş ortalaması (SS) 19,89 (1,07) ve katılımcıların ortalama puanları Yaşlı Yetişkinler Mit İndeksi (OPMI) için 2,97 (1,07), savunmasızlık indeksi için 30,94 (6,19) ve değer indeksi için 6,41 (1,73)'dir. Seçilen değişkenlerle lojistik regresyon modellemesinde, junior değişken ile OPMI arasında bir ilişki vardı. Buna göre alt sınıf, kıdemli sınıfa göre yaşlı afet mit derecelendirmesi açısından yetersizdir (OR = 2.11; GA = 1.055-4.225, p <0.05). Araştırma sonuçlarına göre; öğrencilerin OPMI puanları ile alt sınıflar arasında bir  ilişki vardır. Dolayısıyla eğitimin yaşlı yetişkin algısı üzerinde olumlu bir etkisi olduğu bulunmuştur.
Yazar isimleri: ['Hüseyin KOÇAK', 'Cüneyt ÇALIŞKAN', 'Arife SİLAHÇILAR', 'Seyran ŞENVELİ']
Yayın Yılı: 31 Ekim 2022
Dergi ismi: Afet ve Risk Dergisi
Yayın sayfa url: https://dergipark.org.tr/tr/pub/afet/issue/73264/1011039
Yayın pdf linki: https://dergipark.org.tr/tr/download/article-file/2031773
