Makale Başlığı: Gemi Brokerlerinin Mesleki Etik İlkelerinin AHP ve TOPSIS Yöntemleri ile Değerlendirilmesi
Özet: Her mesleğin belli bir teorik veya uygulamaya yönelik bilgi ve beceri gerektirmesinin yanında o mesleğe yönelik değerlerin bulunması ve değerlerin olduğu bir yerde de meslek etiğinin olması doğaldır. Gemi brokerliği mesleği oldukça eski bir meslek dalı olmakla birlikte, kişisel özelliklerin öne çıktığı, dünya çapında önemli bir ağa, mesleki değerlere ve güvene dayalı bir uzmanlık alanıdır. Bu özelliklerinden dolayı, gemi brokerlerinin mesleki etik ilkeleri diğer birçok meslek dalına ışık tutabilir. Bu çalışmanın temel amacı, gemi brokerliği mesleğindeki etik ilkelerin çok kriterli karar verme yöntemlerinden AHP tekniği ile önceliklendirilmesi ve bu değerlere göre seçilmiş olan gemi brokerlerinin sahip olduğu etik ilkeler açısından TOPSIS yöntemi ile sıralamasının yapılmasıdır.  Çalışmada, gemi brokerlerinin mesleki etik ilkelerinin önem derecelerinin AHP ile elde edilmesi sonrasında, elde edilen önem dereceleriyle TOPSIS tekniği kullanılarak, mesleki etik ilkelere en çok bağlı gemi brokerini belirlemek amaçlanmaktadır. Araştırma bulguları, gemi brokerlerinde aranan niteliklerin başında ‘‘dürüstlük, hukuka uygunluk ve tarafsızlık’’ geldiğini gösterirken, bu etik ilkelere en uygun gemi brokeri türü olarak ise “bağımsız” çalışan gemi brokerleri olduğu saptanmıştır.
Yazar isimleri: ['Murat YORULMAZ', 'Bahadır TONGUÇ']
Yayın Yılı: 30 Haziran 2022
Dergi ismi: Academic Knowledge
Yayın sayfa url: https://dergipark.org.tr/tr/pub/ak/issue/70965/1058864
Yayın pdf linki: https://dergipark.org.tr/tr/download/article-file/2196161
