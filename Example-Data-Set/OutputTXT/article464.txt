Makale Başlığı: Basel II öncesi ve sonrası dönemde sermaye yeterliliğinin Türk mevduat bankalarının kârlılığı üzerindeki etkisi
Özet: Bu çalışmanın amacı Türk mevduat bankalarının sermaye yeterliliğinin aktif kârlılıkları (ROA) üzerindeki etkisini analiz etmektir. Bu amaçla, 2007Q4-2020Q3 dönemine ilişkin üçer aylık veriler kullanılarak panel veri regresyon analizi gerçekleştirilmiştir. Bankaların sermaye yeterliliği; sermaye yeterliliği rasyosu (SYR) ve toplam özkaynakların toplam aktiflere oranı (sermaye oranı) ile ölçülmüştür. Bu değişkenlerin yanı sıra banka performansı üzerinde etkisi olan bankaya özgü ve makroekonomik kontrol değişkenleri de modele eklenmiştir. Sonuçlara göre, SYR ve sermaye oranının bankaların aktif kârlılığı üzerinde pozitif etkisi bulunmaktadır. Çalışmada, ayrıca, Basel II uygulamasına geçilmesinin etkisini görmek amacıyla Türk bankalarının Basel II’yi uygulamaya başlamadan önce ve sonra olmak üzere iki dönem altında sermaye yeterliliğinin ROA üzerindeki etkisi analiz edilmiştir. Her iki dönem için de SYR’nin kârlılık üzerindeki etkisi istatistiksel olarak anlamlı ve pozitiftir. Bununla birlikte, sermaye oranı ile ROA arasında Basel II sonrası dönemde pozitif ve daha güçlü bir ilişki bulunmuştur. Bu sonuç, güçlü özkaynak yapısının yüksek kârlılığa katkı sağladığını göstermektedir.
Yazar isimleri: ['Pelin KAYA', 'Şenol BABUŞCU', 'Adalet HAZAR']
Yayın Yılı: 14 Aralık 2022
Dergi ismi: Afyon Kocatepe Üniversitesi İktisadi ve İdari Bilimler Fakültesi Dergisi
Yayın sayfa url: https://dergipark.org.tr/tr/pub/akuiibfd/issue/72331/1128039
Yayın pdf linki: https://dergipark.org.tr/tr/download/article-file/2475197
