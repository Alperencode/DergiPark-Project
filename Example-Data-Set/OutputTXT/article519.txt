Makale Başlığı: Karotis Endarterektomi Cerrahisinin Serebral Oksijenizasyon Üzerine Etkileri, Randomize Klinik Çalışma
Özet: Amaç: Bu çalışmanın amacı kross-klemp süresi ile Near Infrared Spektroskopi (NIRS) değerlerinin nasıl değiştiğini gözlemlemektir.Araçlar ve Yöntem: Çalışmaya 30 hasta dahil edildi. Genel anestezi indüksiyonu öncesi sistolik kan basıncı (SKB), diyastolik kan basıncı (DKB), ortalama arter basıncı (OAB), kalp atım hızı (KAH) ve periferik oksijen satürasyonu (SpO2) ve bölgesel oksijen saturasyonu (rSO2) değerleri sağ ve sol taraf olarak kaydedildi. Aynı parametreler karotis KK öncesi, karotis KK başlangıcının 3. dakika, 5. dakika, 10. dakikasında, kros klemp kalktıktan sonra 1. ve 5. dakikada ve postoperatif olarak kaydedildi. Bulgular: Çalışmaya alınan ve sağ taraftan cerrahi geçiren (n:11) hastaların sağ taraf ortalama rSO2 değerleri arası farklılık anlamlı bulundu (p<0.05). Çalışmaya alınan ve sol taraftan cerrahi geçiren (n=19) hastaların sol taraf ortalama rSO2 değerleri arası farklılık anlamlı bulundu (p<0.05). Çalışmaya alınan hastaların hiçbirinde postoperatif nörolojik komplikasyon izlenmemiştir.Sonuç: Sonuç olarak genel anestezi altında KEA cerrahisi yapılan hastalarda KK sırasında serebral oksijen satürasyonunda belirgin bir düşüş olduğunu, KK açılmasının ardından serebral oksijen saturasyonun bazal değere tekrar ulaştığını veya bazal değerin de üzerine çıktığını gözlemledik.
Yazar isimleri: ['Onur AVCI', 'Oğuz GÜNDOĞDU', 'Cemil İSBİR', 'İclal ÖZDEMİR KOL', 'Sinan GÜRSOY', 'Kenan KAYGUSUZ']
Yayın Yılı: 30 Ağustos 2022
Dergi ismi: Ahi Evran Tıp Dergisi
Yayın sayfa url: https://dergipark.org.tr/tr/pub/aemj/issue/72173/1017231
Yayın pdf linki: https://dergipark.org.tr/tr/download/article-file/2056322
