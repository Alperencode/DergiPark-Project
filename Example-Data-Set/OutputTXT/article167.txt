Makale Başlığı: Sosyal ağ çeşitliliği ve sosyal desteğin sağlık çalışanlarının gelişimine etkisi
Özet: Amaç: Sağlık çalışanlarının refahı, verilen sağlık hizmetinin yüksek nitelikli olmasını sağlayan çok önemli bir göstergedir. Araştırmacılar sosyal etkileşimlerin ve sosyal desteğin önemini vurgulamıştır ancak, bu etkenlerin sağlık çalışanlarının refahına etkisini araştıran çalışmalar kısıtlı kalmıştır. Bu çalışmada sosyal ağ çeşitliliği, sosyal destek ve sağlık çalışanlarının gelişimi arasındaki ilişkiyle ilgili araştırmaları bir ileriye taşımayı amaçladık.Yöntemler: Kesitsel bir tasarımda, bir üniversite hastanesindeki sağlık çalışanları arasında anonim çevrimiçi bir bağlantı paylaşıldı. Anket demografik özellikler ve tıbbi hastalıklarla ilgili sorular ve sosyal ağ göstergesi, çok boyutlu algılanan sosyal destek ölçeği, kısa ve kapsamlı gelişim envanterlerine ait maddeleri kapsamaktaydı.Bulgular: Çalışmaya toplam 103 kişi katıldı (ortanca, en düşük-en yüksekyaş = 33 (18-57) (erkek/kadın = 33/70). Erkeklerin ve kadınların sosyal ağ çeşitliliği, algılanan sosyal destek, ve gelişim puanları arasında anlamlı fark saptanmadı. Kısa gelişim envanterine göre 38 yaş üzerindeki sağlık çalışanları, 27 yaşından genç olanlara kıyasla daha yüksek gelişim puanları gösterdi (p=0.001). Kapsamlı gelişim envanterine göre aidiyet (p=0.032), beceriler (p=0.006), öz değer (p=0.048), anlam ve amaç (p<0.001), iyimserlik (p=0.009), yaşam doyumu (p=0.012) ve olumlu duygular (p=0.042) alt ölçekleri yaş grupları arasında farklılık gösterdi. Sosyal ağ çeşitliliği (r=.56, p<0.001) ve algılanan sosyal destek (r = .53, p<0.001) gelişimle pozitif yönde ilişkiliydi. Olası karıştırıcılar kontrol edildikten sonra, sosyal ağ çeşitliliği, algılanan sosyal destek ve yaş, gelişim üzerindeki toplam etkinin % 46' sını oluşturmaktaydı.Sonuç: Çalışmamız sosyal ağ çeşitliliğini arttırarak ve alınan sosyal desteğin niteliğini ve işlevselliğini geliştirerek, sağlık çalışanlarının refahı üzerinde anlamlı ve olumlu bir etki yaratılabileceği bulgularıyla literatüre katkı sağlamaktadır. 
Yazar isimleri: ['Ozge KILIC', 'Merve YALÇINAY -İNAN', 'Esra BİLİR', 'Ozge PASİN']
Yayın Yılı: 20 Ağustos 2022
Dergi ismi: Acta Medica Alanya
Yayın sayfa url: https://dergipark.org.tr/tr/pub/medalanya/issue/72237/1073643
Yayın pdf linki: https://dergipark.org.tr/tr/download/article-file/2253752
