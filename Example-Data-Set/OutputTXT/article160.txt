Makale Başlığı: NR-2 antikor peptid düzeyinin akut iskemik inmede tanı, prognoz ve koma skorları ile ilişkisi var mıdır?
Özet: Amaç: Bu çalışmanın birincil amacı akut iskemik inme’de biyobelirteç olarak NR-2 peptidinin tanısal ve prognostik değerini göstermek, ayrıca Glasgow koma skoru (GKS) ve Ulusal Sağlık Enstitüleri İnme Ölçeği (NIHSS) arasındaki ile ilişkisinin araştırılmasıdır.Yöntemler: Akut inme de NR-2 peptid düzeyinin tanı ve prognozdaki önemi prospektif kesitsel olarak araştırılmıştır. Çalışmaya üçüncü basamak sağlık kuruluşuna bir yıl içerisinde başvurup akut inme tanısı kesinleşen 101 hasta ve 57 sağlıklı kontrol grubu alınmıştır. Tüm çalışma grubunda serumda NR-2 peptid düzeyi ELISA yöntemi ile ölçülmüştür. Elde olunan sonuçlar hastaların prognoz kriterini öngörebilecek olan koma skorlamaları ile ilişkisine bakılmıştır.Bulgular: Elisa yöntemi ile ölçülen NR-2 peptid düzeyi hasta grubunda 6,32±8,30, kontrol grubunda 3,91±1,64 saptandı. NR-2 düzeyi hasta grubunda daha yüksek olup istatistiksel olarak anlamlı fark vardır (p:0,006).  NR-2 düzeyi ile GKS ve NIHSS arasında ilişki saptanmamıştır. Bu sonuçlar ile NR-2 düzeyi akut inmede erken dönemde yüksek saptanılan potansiyel bir biyobelirteç olmasına karşın bu protein düzeyinin akut inme prognozu ile ilişkisi saptanmadı.Sonuç: Sonuçlarımız NR-2 düzeyinin inmeli hastalarda biyomarker olarak akut dönemde kullanılabilmesi için ışık tutmakla birlikte, hastalığın prognozunu öngörmede yeterli verilere sahip değildir. Bu konuda daha fazla hasta popülasyonu ile çok merkezli, hastaların daha uzun süre takip prognozlarının izlenildiği çalışmalara ihtiyaç olduğunu düşünmekteyiz.
Yazar isimleri: ['Alpay TUNCAR', 'Basar CANDER', 'Kadir KÜÇÜKCERAN', 'Fatma Hümryra YERLİKAYA']
Yayın Yılı: 20 Ağustos 2022
Dergi ismi: Acta Medica Alanya
Yayın sayfa url: https://dergipark.org.tr/tr/pub/medalanya/issue/72237/1116544
Yayın pdf linki: https://dergipark.org.tr/tr/download/article-file/2427261
