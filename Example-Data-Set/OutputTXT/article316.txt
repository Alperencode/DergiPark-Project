Makale Başlığı: PAZARLAMA BAKIŞ AÇISI İLE TASARRUFA DAYALI FAİZSİZ FİNANSMAN SİSTEMİ
Özet: Tüketicilerde oluşan beklenti ve hassasiyetler, son yıllarda popülerlik kazanan finansal destek pazarlamasına yönelik yeni bir anlayışın ortaya çıkmasına neden olmuştur. Finansal açıdan “elbirliği sistemi” veya “tasarrufa dayalı faizsiz finansal sitem” olarak tanımlanmakta olan bu anlayışı, pazarlama açısından ise “katılımlı pazarlama anlayışı veya sitemi” olarak değerlendirmek mümkündür. Bu pazarlama anlayışı, işletmeler tarafından tamamen hizmet pazarlaması anlayışına dayalı olarak yürütülmektedir. Bu çalışmanın amacı, katılımlı pazarlama olarak adlandırılabilen, finansal açıdan ise elbirliği veya tasarrufa dayalı faizsiz finansal sitem olarak adlandırılan sistemin pazarlama bakış açısı ile ne olduğunu ortaya koymaktır. Bununla birlikte katılımlı pazarlama sisteminin üstün ve zayıf yönleri, işleyiş şeklinin nasıl olduğu açıklanmaya çalışılmıştır. Çalışma sonucunda, hizmetin faizsiz olarak yürütülmesi, tüketiciye ek bir maliyet yüklememesi ve taksitlerin tüketicinin ödeme gücüne göre belirlenmesi bu pazarlama anlayışının başarısındaki sebepler olarak değerlendirilmiştir. Hizmetin işleyişinin tamamen güvene dayalı olması, sistemi uygulayan işletmelerin özel işletmeler olması ve devlet güvencesinin olmayışı sistemin işleyişini sınırlandıran faktörler olarak görülmüştür.
Yazar isimleri: ['Kazım KILINÇ']
Yayın Yılı: 30 Ağustos 2022
Dergi ismi: Adıyaman Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/adyusbd/issue/72352/1052667
Yayın pdf linki: https://dergipark.org.tr/tr/download/article-file/2171961
