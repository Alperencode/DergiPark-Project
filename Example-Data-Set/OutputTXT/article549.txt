Makale Başlığı: Covid-19 Pandemi Sürecinde EBA Platformu Online Uzaktan Eğitimleri Hakkında Öğretmen Görüşleri
Özet: Bu çalışmanın amacı; COVID-19 Pandemi sürecinde çeşitli branşlardaki öğretmenlerin EBA platformu üzerinden gerçekleştirdikleri online uzaktan eğitim deneyimlerine yönelik görüşlerini almaktır. Araştırmanın katılımcılarını amaçlı örneklem yöntemiyle belirlenen farklı branş öğretmenleri oluşturmuştur. Araştırma nitel araştırma yöntemlerinden olgubilim çalışması şeklinde desenlenmiştir. Araştırmanın verileri araştırmacılar tarafından hazırlanan yapılandırılmış görüşme formu aracılığıyla toplanmıştır. Elde edilen veriler içerik analizi tekniği ile analiz edilmiştir. Araştırmada elde edilen bulgulara göre; COVID-19 Pandemi sürecinde EBA platformu öğrenci ve öğretmenlerin etkinlik ve derslerini gerçekleştirdiği, güvenilir buluşma noktası olan bir çözüm odaklı platform olmuştur. Bunun yanında öğretmen ve öğrencilerin teknoloji kullanım yetersizliği, internete ulaşım ve bağlantı sorunları, sistemsel hatalar ve EBA platformunu tanımamak gibi problemleri olsa da bu platformun eğitim öğretim amaçlı oluşturulan güvenilir ve kolaylaştırıcı olduğunu ifade etmişlerdir. Ayrıca katılımcıların çoğunluğu belirtilen eksiklik ve problemlerin giderilmesi durumunda EBA platformunu ve içeriklerini derslerinde kullanacakları yönünde olumlu görüş belirtmişlerdir.
Yazar isimleri: ['Kayhan BOZGÜN', 'Şafak ULUÇINAR SAĞIR']
Yayın Yılı: 31 Ağustos 2022
Dergi ismi: Ahi Evran Üniversitesi Kırşehir Eğitim Fakültesi Dergisi
Yayın sayfa url: https://dergipark.org.tr/tr/pub/kefad/issue/72605/975538
Yayın pdf linki: https://dergipark.org.tr/tr/download/article-file/1896103
