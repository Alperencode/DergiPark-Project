Makale Başlığı: Yeni Normal Dönemde Bireylerin Seyahat Tercihlerinin Davranışsal İktisat Teorileri Açısından Değerlendirilmesi: COVID-19
Özet: 2020 yılı başından bu yana Yeni Koronavirüs (COVID-19) ile enfekte olan bireylerin tedavi süreci tüm dünyada devam ederken, virüs nedeniyle ölümlerin sayısı hızla artmış ve şimdiye kadar dünya tarihinde karşılaşılmamış bir salgınla küresel çapta mücadele devam etmektedir. COVID-19 salgını sadece sağlık alanında değil yaşamın her alanında etkisini hissettirmektedir ve salgının yayılmasını önlemeye yönelik ekonomik kısıtlamalar tüm insanlar için görülmemiş ve duyulmamış bir kaos ve karmaşıklık çağını başlatmıştır. Salgın sürecinde gerek vaka sayısında, gerekse ölüm oranlarında artış ve azalışlar gerçekleşmiş ve pandeminin hafiflediği dönemlerde normal yaşama dönmek üzere kararlar alınmış olsa da Yeni Normal dönem olarak adlandırılan bu yeni süreçte enfekte olmaktan kaçınmak artık hayatın bir parçası haline gelmiştir. Bu durum, sadece bireylerin yaşamında değil, aynı zamanda ekonomik faaliyetler üzerinde de önemli bir unsur olmuştur. COVID-19 pandemi döneminin daha izole bir yaşam tarzını yaratması, seyahat alışkanlıklarının önemli ölçüde değişmesine neden olmuştur. Bu çalışmada, COVID-19'un bireylerin tatil davranışları üzerindeki etkisi ele alınmaktadır. Çalışmanın çerçevesi davranışsal iktisat için önemli kavramlar olan kayıptan kaçınma, özgeci davranış, sürü etkisi ve devekuşu etkisi gibi yanlı davranışlar temel alınarak oluşturulmuştur. Ele alınan literatüre göre; hükümetlerin politika belirlerken makro amaçların ve makro verilerin yanı sıra bireysel davranışları ve davranış değişikliklerini de dikkate alması gerektiğini söylemek mümkündür.  nasıl yankı bulduğu,  dönemin süreli yayın organları incelenerek anlaşılmaya ve açıklanmaya çalışılmıştır.
Yazar isimleri: ['Kiymet YAVUZASLAN']
Yayın Yılı: 29 Haziran 2022
Dergi ismi: Adnan Menderes Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/adusobed/issue/70683/1083820
Yayın pdf linki: https://dergipark.org.tr/tr/download/article-file/2293972
