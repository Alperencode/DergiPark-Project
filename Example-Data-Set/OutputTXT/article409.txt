Makale Başlığı: Twitter Verisi İle Doğal Afet Müdahale Süreci İçin Karar Destek Uygulaması
Özet: Doğal afetlere müdahale sürecinde kısıtlı kaynakların yerinde ve zamanında kullanılması can ve mal kaybını sınırlamada çok önemlidir. Afete zamanında müdahale etmek ve kaynakları sevkini yönetmek amaçlarıyla afet koordinasyon merkezleri oluşturulur. Afet sırasında, bireyler ve kurumlar sosyal medya üzerinden anlık bilgi verici paylaşımlar yapılmaktadır. Paylaşılan bilginin hızlı ve doğru şekilde afet koordinasyon ekiplerine iletilmesi, ekiplerin yönetimine fayda sağlayacaktır. Bu amaçla, bu çalışmada Twitter üzerinden yapılan paylaşımları metin madenciliği ile işleyerek, SMS ve e-posta ile uyarı oluşturan bir karar destek sistemi tanıtılmıştır. Karar destek sistemi tarafından, Twitter’dan elde edilen her tweet için yer, tarih ve saat bilgisiyle birlikte, içerik analizi yapılmış ve risk puanı hesaplanmıştır. Her saat yenilenen risk puanlarıyla, kritik durumdaki lokasyonlar için uyarı oluşturulmuştur. Çalışmada, 2021 Temmuz ve Ağustos aylarında Manavgat, Marmaris ve Milas’ta çıkan orman yangınları sırasında paylaşılan 120,000’den fazla tweet ile karar destek sisteminin uygulaması gösterilmiştir. Uygulamada, Marmaris Hisarönü, Milas Çökertme gibi yangından çok etkilenen yerler için yüksek risk puanının oluşturulduğu görülmüştür.
Yazar isimleri: ['Ozge DOGUC']
Yayın Yılı: 31 Ekim 2022
Dergi ismi: Afet ve Risk Dergisi
Yayın sayfa url: https://dergipark.org.tr/tr/pub/afet/issue/73264/1144350
Yayın pdf linki: https://dergipark.org.tr/tr/download/article-file/2540537
