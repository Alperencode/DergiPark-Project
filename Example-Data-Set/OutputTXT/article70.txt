Makale Başlığı: Toprak Ürünlerinin Zekâtına Dair Usul Merkezli Bir İnceleme
Özet: Toprak ürünlerinin zekâtına dair fıkıhta bir birine tamamen zıt olmamakla birlikte, iki temel farklı görüş bulunmaktadır. İmam Ebû Hanife, öşür zekâtını emreden naslardaki umumdan hareketle topraktan elde edilen her türlü ziraî ürün, sebze ve meyvelerde zekâtın vacip olduğu ve bunun için nisap miktarının şart olmadığı görüşündedir. Cumhura göre ise buğday, arpa, üzüm ve hurma gibi toprak ürünlerinde öşür zekâtı vacip olup, zekâtın vacip olması için bu ürünlerin nisap miktarına ulaşması şarttır. Cumhur, hakkında nassın varid olmadığı farklı ürünleri de kıyas yoluyla öşür zekâtı kapsamına alırken, sebze ve meyvelerin zekâta tabi olmadığını savunmuştur. Araştırmamızın temel problemi sebze ve meyvelerin öşür zekâtı kapsamına girip girmediği ve öşür zekâtı için nisabın şart olup olmadığıdır. Araştırmada öncelikle fakihlerin konuyla ilgili görüş farklılıkları delilleriyle birlikte ortaya konulmuştur. Bilahare bu konudaki deliller karşılaştırılmış ve fıkıh usulü açısından analiz edilmiş; sebze ve meyvelerin de öşür zekâtı kapsamına girdiğine, ancak bu ürünlerde zekâtın vacip olması için nisap miktarının şart olduğuna ulaşılmıştır.
Yazar isimleri: ['Mohamed SHABLİ', 'Ramazan KORKUT']
Yayın Yılı: 30 Haziran 2022
Dergi ismi: Academic Knowledge
Yayın sayfa url: https://dergipark.org.tr/tr/pub/ak/issue/70965/1083505
Yayın pdf linki: https://dergipark.org.tr/tr/download/article-file/2292694
