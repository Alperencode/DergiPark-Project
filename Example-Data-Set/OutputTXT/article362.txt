Makale Başlığı: Gökova Körfezi Kıyı Hattında (Muğla, Türkiye) Çok Değişkenli İstatistiksel Analizler Kullanılarak Yüzey Suyu Kalite Parametrelerinin Değerlendirilmesi
Özet: Bu çalışmada, Gökova Körfezi kuzey kıyı şeridi boyunca seçilen yedi istasyonun bazı fiziko-kimyasal parametreleri aylık olarak incelenmiştir. Daha sonra toplanan veriler çok değişkenli istatistiksel analizlerle değerlendirilmiştir. Su kalitesi parametrelerinin  dağılımı box plot kullanılarak aylık ve istasyonlar olacak şekilde dağılım grafikleri oluşturulmuştur. Parametreler Spearman's rho korelasyonu ile incelendiğinde  en yüksek pozitif korelasyonlar DO (Çözünmüş oksijen)‒SO (Doymuş oksijen), EC (Elektriksel iletkenlik)‒Salt (Tuzluluk), DO‒BOD5 (Biyolojik oksijen ihtiyacı), SO‒BOD5, TP (Toplam fosfor)‒PO4 (Orto-fosfat) arasında iken en yüksek negatif korelasyonlar WT (Su sıcaklığı)‒DO, EC‒NO3 (Nitrat azotu), Salt‒NO3, WT‒SO olarak tespit edilmiştir. Su kalitesi parametrelerine Kruskal Wallis Test uygulandığında örnekleme ayları açısından WT, DO, SO, SUS (askıda katılar), TP, NO2, PO4, NH4, NO3, BOD5 anlamlı farklılık gösterirken (p<0.05) örnekleme noktaları açısından ise pH, SO, EC, Salt, NO2, NH4, NO3, Chl-a ve BOD5 anlamlı farklılık göstermiştir (p<0.05). Ölçülen yüzey suyu parametreleri arasındaki ilişkiyi daha iyi ifade etmek ve değişkenlere etki eden kaynakları belirlemek için Temel Bileşen Analizi (TBA) uygulanmıştır. TBA analizinde PC 1 = %28.7, PC 2 = %21.03 ve PC 3 = %11.04 olarak tespit edilmiştir. Çalışmanın sonucu, yoğun turizm, kıyı hatlarının aşırı kullanımı, gemilerin bakımı ve günübirlik gemi seferlerinin neden olduğu çevre kirliliği nedeniyle su kalitesindeki bozulmanın arttığını göstermiştir.
Yazar isimleri: ['Nedim ÖZDEMİR', 'Mustafa DÖNDÜ']
Yayın Yılı: 28 Haziran 2022
Dergi ismi: Adnan Menderes Üniversitesi Ziraat Fakültesi Dergisi
Yayın sayfa url: https://dergipark.org.tr/tr/pub/aduziraat/issue/70636/1035712
Yayın pdf linki: https://dergipark.org.tr/tr/download/article-file/2128627
