Makale Başlığı: Güneybatı Türkiye'de Çocuklarda Akrep Sokması: Bir Eğitim ve Araştırma Hastanesi Deneyimi
Özet: Amaç: Çalışmamızın amacı, akrep sokması nedeni ile başvuran çocukların klinik ve laboratuvar özelliklerini ve prognozunu değerlendirmektir.Yöntem: Alaaddin Keykubat Üniversitesi (ALKÜ) Eğitim ve Araştırma Hastanesi Acil Servisi'ne 1 Ocak 2019-31 Aralık 2020 tarihlerinde akrep sokması nedeniyle başvuran  çocuk hastaların verileri retrospektif olarak incelendi. Vakaların başvuru tarihi, sokulan bölge, hastaneye başvuru saati, olayın saati ve sokulma ile başvuru arasında geçen süre, hastaneye yatış gereksinimi, zehirlenmenin lokal ve sistemik belirti ve semptomları, hematolojik ve biyokimyasal laboratuvar testleri, hastaya verilen medikal tedaviler, hastanede kalış süresi kaydedildi. Bulgular: Toplam 111 hastanın verileri tarandı. Hastalar klinik bulgulara göre üç gruba ayrıldı.Yetmiş hastada (%63.1) hafif, 34 hastada (%30.6) orta, 7 hastada (%6.3) şiddetli semptomlar saptandı. Çalışma döneminde akrep sokması nedeniyle 1 ölüm meydana geldi. Beş (%4) hastaya doksazosin ve 19 (%17) hastaya antivenom verildi. .41 hasta için (%37) hastaneye yatış gerekti. Yedi hastada yoğun bakım ünitesinde yatış gerekti. Hastaneden taburcu olurken hiçbir hastada sekel görülmedi.Sonuç: Bölgemizde akrep sokmaları çoğunlukla hafif klinik tablo ile sonuçlanmaktadır. Doksazosin ülkemizde daha kolay bulunabilen bir prazosin analoğu olarak sempatik semptomları olan, ciddi akrep zehirlenmelerinde tedavide seçenek olarak düşünülebilir.
Yazar isimleri: ['Duygu ÇALIŞKAN', 'Ayça Esra Akkaya KUYBULU']
Yayın Yılı: 20 Ağustos 2022
Dergi ismi: Acta Medica Alanya
Yayın sayfa url: https://dergipark.org.tr/tr/pub/medalanya/issue/72237/1070971
Yayın pdf linki: https://dergipark.org.tr/tr/download/article-file/2243790
