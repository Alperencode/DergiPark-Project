Makale Başlığı: Büyük Taarruz’da Çiğiltepe’nin Alınması ve Sinanpaşa (Sincanlı) Ovasının Düşmandan Temizlenmesi
Özet: Bu çalışmada Büyük Taarruz’un önemli aşamalarından biri olan Çiğiltepe Savaşı, Çiğiltepe’nin Yunanların elinden alınması ve Sinanpaşa Ovası’nın düşmandan temizlenmesi işlenmiştir. Çalışma Cumhuriyet Arşivi, ATASE Arşivi ve Türk Tarih Kurumu arşivlerinden arşiv belgeleri ile bu konuda hazırlanmış tez, kitap ve makalelerden faydalanılarak değerlendirilmiştir. Büyük Taarruz’da Türk Ordusu’nun zaferleri Sakarya Savaşı öncesinden beri gelen planlı hazırlıkların neticesidir. Sakarya Savaşı öncesinde Mustafa Kemal Paşa TBMM’den tam yetki isterken düşmanın bütün cephelerde hangi savaş planlarıyla bozguna uğratılabileceğini düşünmeye başlamıştır. Böylece Batı Anadolu’yu düşmandan temizlemek için yapılması gereken çalışmalar sırasıyla uygulamaya konulmuştur. Büyük Taarruz’un Türkiye Cumhuriyeti’nin kuruluşunu sağlayan bir savaş olduğu söylenebilir. Türk Ordusu 13 Eylül 1921 günü Sakarya Meydan Savaşı’nı kazanmasına rağmen daha zor ve uzun sürebilecek bir taarruz harekâtına girebilecek imkân ve kabiliyette değildi. Eğitim, asker sayısı ve teçhizat açısından birçok eksiklikleri vardı. Mustafa Kemal Paşa bu durumu bildiği için bir taraftan orduyu yeni bir taarruza hazırlarken diğer taraftan uluslararası diplomasi çalışmalarını da sürdürmüştür. Büyük Taarruz’da 1. ve 2. Ordu birlikleri ile taarruz başlatılmış, Afyon bölgesinde yerleşmiş Yunan birliklerine 1. Ordu birlikleri, Afyon’un kuzeyi ve Kütahya bölgesindeki Yunan birliklerine de 2. Ordu birlikleri taarruz ederek, düşman yerleştiği tepelerden Sinanpaşa ovasına kaçışa zorlanmıştır. Güney ve kuzeyden gelen Türk birliklerince düşmanın burada imha edilmesi planlanmıştır.
Yazar isimleri: ['İbrahim BAŞ']
Yayın Yılı: 28 Kasım 2022
Dergi ismi: Afyon Kocatepe Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/akusosbil/issue/73524/1146096
Yayın pdf linki: https://dergipark.org.tr/tr/download/article-file/2547711
