Makale Başlığı: COVID-19 PANDEMİSİNİN TÜRKİYEDE GELENEKSEL VE TAMAMLAYICI TIP UYGULAMALARINA YÖNELİK GOOGLE TRENDS ARAMALARINA ETKİSİ
Özet: Amaç: Bu çalışmada COVID-19 pandemi dönemi ve önceki dönemde Google Trends kullanılarak, Türkiye’de insanların Geleneksel ve Tamamlayıcı Tıp (GETAT) uygulama yöntemlerine olan ilgisini belirlemek amaçlandı. Yöntem: Bu çalışmada 09.04.2018-31.01.2021 tarihleri arasında Google Trends üzerinde yapılan araştırma hacimleri değerlendirildi. GETAT uygulamalarına karşı yapılan arama hacimlerini belirlemek üzere 30 ‘arama terimi’ kullanıldı. Bulgular: Arama hacmi arama terimleri arasında 32 defa zirve (100 puan) yapmış olup bunun 7’si 2018 yılında, 13’ü 2019 yılında, 7’si 2020 yılında ve 5’i 2021 yılında meydana gelmiştir. Arama hacmi en yüksek olan terimler yoga (9538), hipnoz (9377), sülük tedavisi (8871), reiki (8677) ve mezoterapi (8523) olarak tespit edildi. Arama hacmi en düşük olan terimler ise hirudoterapi (2127), geleneksel tıp (2285), detoksifikasyon (2442), kayropraktik (2712) ve müzik terapi (2954) olarak belirlendi. COVID-19 pandemi öncesi döneme göre, COVID-19 pandemi döneminde artan arama hacimleri aromoterapi (%68,5) ve karyopraktik (%72,5) başta olmak üzere ozon terapisi (%15,8), masaj terapi (%3,1), bardak çekme (%18,0), kinezyoloji (%5,0), apiterapi (%27,3), homeopati (%1,0), fitoterapi (%46,0), detoksifikasyon (%21,3) ve ayurveda (%15,0) olarak belirlendi. COVID-19 pandemi öncesi dönemde GETAT uygulamaları arama hacmi, COVID-19 pandemi dönemine göre anlamlı seviyede yüksek olarak saptandı (p=0.027). Sonuç: Bu çalışmada Türkiye’de GETAT uygulamalarına yönelik bir ilgi artışı olduğu belirlendi. Bu ilginin arama terimleri üzerinden yoga, hipnoz, sülük tedavisi, reiki ve mezoterapi üzerine yoğunlaştığı belirlendi.
Yazar isimleri: ['Hamit Sırrı KETEN', 'Ömer Faruk ERKAN', 'Hatice Tuba AKBAYRAM']
Yayın Yılı: 15 Ekim 2022
Dergi ismi: Acta Medica Nicomedia
Yayın sayfa url: https://dergipark.org.tr/tr/pub/actamednicomedia/issue/73032/1129508
Yayın pdf linki: https://dergipark.org.tr/tr/download/article-file/2481276
