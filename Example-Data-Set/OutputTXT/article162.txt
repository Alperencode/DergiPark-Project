Makale Başlığı: Temel Duygusal Durumların Hemodinamik Karşılıklarının Taşınabilir bir İşlevsel Yakın Kızılaltı Spektroskopi Sistemi ile Tanımlanması
Özet: Amaç: Bu çalışmanın amacı, bir işlevsel yakın kızılaltı spektroskopi (İYKAS) sisteminin nötral, olumsuz ve olumlu değerlikli duygusal uyarıların sebep oldukları beyin hemodinamik etkinliklerinin uzamsal yerleşimlerindeki benzerlik ve farklılıkları niceliklendirmedeki uygunluğunu test etmektir.Yöntemler: 13 sağlıklı denek, Uluslarası Duygusal Resim Sistemi (IAPS) veritabanından alınan nötral, hoşa giden ve hoşa gitmeyen içerikli resimleri blok bir deney tasarımı içerisinde izlerlerken, duygusal uyaranların sebep olduğu prefrontal kortikal hemodinamik değişimler alın bölgesine yerleştirilen 20 kanallı bir İYKAS sistemi ile ölçüldü.Bulgular: Olumsuz değerlikli resimler dorsolateral ve orbitofrontal korteksi kapsayan sağ lateral bölgelerde olumlu ve nötral değerlikli resimlere göre daha yüksek hemodinamik etkinliğe sebep oldu (pFDR<0.05). Her uyarı durumu, İYKAS ile tanımlanabilen, belirgin ve ayrışabilir bir kortikal hemodinamik etkinlik örüntüsüne sebep oldu.Sonuç: Bulgularımız, farklı temel duyguların prefrontal korteks bölgesinde taşınabilir bir İYKAS sistemi ile ölçülebilen,  ayrışabilir ve farklı yerleşime sahip hemodinamik karşılıkları oldukları görüşünü desteklemektedir. Farklı duygusal durumlar ile ilişkili farklı kortikal hemodinamik etkinlik örüntülerinin bulunması, İYKAS teknolojisinin  gelecek sağlık ve gündelik hayat uygulamalarında, duyguları nesnel ve gerçek zamanlı çözümleme potansiyelini göstermektedir.
Yazar isimleri: ['Sinem Burcu ERDOĞAN']
Yayın Yılı: 20 Ağustos 2022
Dergi ismi: Acta Medica Alanya
Yayın sayfa url: https://dergipark.org.tr/tr/pub/medalanya/issue/72237/1120497
Yayın pdf linki: https://dergipark.org.tr/tr/download/article-file/2443938
