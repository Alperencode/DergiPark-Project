Makale Başlığı: Antik Çağda Ticaret: Karia Bölgesinde Bir Araştırma
Özet: Antik Çağ’da kişilerin başlıca gelir kaynaklarını oluşturan ticaret günümüzde de toplumların ekonomilerine yön vermektedir. Antik Çağ’da ticaret yapma usullerini ve ticaret mallarını genellikle şehirlerin konumu ve sahip olduğu kaynaklar belirlemekle birlikte, bazen tüccarların bireysel yetkinliklerinin ticaret yapılan alanları ve ticaretin yönünü şekillendirdiği de görülmüştür. Bu çalışmada Karia uygarlığına ait dört büyük antik kentteki ticari işletmecilik faaliyetlerinin incelenmesi amaçlanmış, hazırlanan araştırma soruları çerçevesinde kazı başkanlarıyla yapılan yarı yapılandırılmış görüşmeler, söz konusu antik kentlere yapılan ziyaretler, arkeolojik ve modern verilerden elde edilen bulgular detaylıca aktarılmıştır. Buna göre bölgedeki başlıca ticari mallar arasında zeytin, zeytinyağı, üzüm, sirke, balık, deniz ürünleri, tuz, mermer, seramik ürünler, çeşitli gıda ürünleri bulunmaktadır. Ayrıca ticari faaliyetlerin genellikle stoalarda gerçekleştirildiği ve ticaretin sosyoekonomik açıdan dönem şartlarında zenginlik ve refah sağladığı sonuçlarına ulaşılmıştır. Bu özgün araştırmayla Karia bölgesi özelinde Antik Çağ işletmecilik tarihine dair çeşitli bilgiler bir araya getirilerek bölgenin ekonomik özelliklerinin bir analizinin yapılması amaçlanmıştır.
Yazar isimleri: ['Hale Eda AKDURU']
Yayın Yılı: 30 Haziran 2022
Dergi ismi: Academic Knowledge
Yayın sayfa url: https://dergipark.org.tr/tr/pub/ak/issue/70965/1112792
Yayın pdf linki: https://dergipark.org.tr/tr/download/article-file/2412017
