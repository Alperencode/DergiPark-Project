Makale Başlığı: Almanca Öğretmenliği Öğrencilerinin Yazılı Anlatım Hataları
Özet: Yabancı dilde yazma birçok farklı bileşeni bir arada kullanmayı gerektirdiği için karmaşık bir beceridir.  Yazılı anlatım, öğrencilerin genellikle sadece zihinlerindeki bilgileri kağıda dökmelerinden ibaret değil aynı zamanda o dilin dilbilgisi kurallarını, cümle yapılarını, söz dizilimini ve yazım kurallarını da bilmeyi gerektirir. Yazma becerisinin üretkenlik gerektiren bir beceri olması sebebiyle, yazılı bir metin hazırlamak düzenli çalışmayı ve dönüt alarak ilerlemeyi gerektirmektedir.  Öğrencinin yazma esnasında önceki yazma çalışmalarında hangi yazım yanlışlarını yaptığını bilmesi, yazarken dikkat etmesi gereken etmenlerin başında gelmektedir.  Bu da ancak öğretmen geri bildirimiyle mümkündür.  Yaptığı hataları gören öğrencilerin adım adım daha iyi bir metin yazmaları mümkün olabilmektedir. Bu sebeple bu çalışma öğrencilerin yazılı metinlerinde yaptıkları yanlışları ortaya çıkarmayı hedeflemiştir. Çalışma Ondokuz Mayıs Üniversitesi Eğitim Fakültesi Alman Dili Eğitimi bölümünde okuyan yirmi üç kişilik bir grupla yapılmıştır.  Çalışmada yanlış çözümleme yöntemi kullanılmıştır. Metinlerdeki hatalar: söz dizimsel yanlışlar, sözcük seçiminden kaynaklı yanlışlar, dil bilgisi yanlışları ve noktalama işaretleri olmak üzere dört ana başlık altında incelenmiştir. Araştırmanın sonucunda öğrencilerin yazılı metinlerde en çok yaptığı hataların dil bilgisi ve söz dizimi hataları olduğu ortaya çıkmıştır.
Yazar isimleri: ['Rüveyda Hicran ÇEBİ']
Yayın Yılı: 30 Eylül 2022
Dergi ismi: Abant İzzet Baysal Üniversitesi Eğitim Fakültesi Dergisi
Yayın sayfa url: https://dergipark.org.tr/tr/pub/aibuefd/issue/72822/1128415
Yayın pdf linki: https://dergipark.org.tr/tr/download/article-file/2476772
