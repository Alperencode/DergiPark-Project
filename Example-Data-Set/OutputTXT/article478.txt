Makale Başlığı: 30 Ağustos Zaferi İçin Bestelenmiş Şarkı ve Marşlara Yönelik Tematik Bir İnceleme
Özet: Bu araştırma ile 30 Ağustos Zafer Bayramı temasına yönelik bestelenmiş şarkı ve marşların tespit edilmesi amaçlanmıştır. Araştırma tematik bir durum çalışmasıdır. Veriler bando ve armoni mızıkası repertuvarı, Millȋ Eğitim Bakanlığı müzik dersi dağarcığı, son dönem çocuk şarkıları bestecilerinin yayınları, geleneksel ve popüler müzik yayınlarının incelenmesiyle elde edilmiştir. İnceleme sonucu doğrudan 30 Ağustos Zafer Bayramı temasını yansıttığı düşünülen sekiz esere ulaşılmıştır. Eserlerin 26-30 Ağustos 1922 tarihine yönelik bilgiler ve kahramanlık referansları içerdiği görülmüştür. Referanslar çerçevesinde eserlerde toplamda on beş tematik kelime öbeği olduğu görülmüştür.  Sonuç olarak bütün eserlerde toplamda yüz altmış defa tematik kelime ve kelime öbeklerinin kullanıldığı ve ana temanın 30 Ağustos ve Zafer olduğu tespit edilmiştir. Ulaşılan eserlerin ağırlıklı olarak popüler müzik tarzında bestelenmiş marşlardan oluştuğu, Armoni Mızıkası repertuvarında ve Millȋ Eğitim Bakanlığının ilgili yayınlarında ise tema ile ilgili beste sayısının oldukça kısıtlı olduğu tespit edilmiştir. Millȋ bayram ve temalara yönelik okul müziği türünde eser vermiş bestecilerin doğrudan 30 Ağustos Zafer Bayramı teması çerçevesinde müzik eseri bestelemediği tespit edilmiştir. Bu çalışma ile 30 Ağustos Zafer Bayramı ve Başkomutanlık Meydan Muharebesi temalarına dair oluşturulan dağarcığın millȋ birlik ve beraberlik temalı eserler veren besteciler için teşvik edici olacağı düşünülmektedir. 30 Ağustos Zafer Bayramı temalı şarkı ve marşların daha çok bestelenerek kutlama ve törenlerde yerini almasının böyle şanlı bir zaferin gelecek nesillere hatırlatılması ve millȋ duyguların doğru temellerden beslenmesi adına gerekli olduğu düşünülmektedir.
Yazar isimleri: ['Burak SAĞIRKAYA']
Yayın Yılı: 28 Kasım 2022
Dergi ismi: Afyon Kocatepe Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/akusosbil/issue/73524/1172853
Yayın pdf linki: https://dergipark.org.tr/tr/download/article-file/2640506
