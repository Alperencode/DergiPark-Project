Makale Başlığı: Millî Mücadele’nin Batı Cephesi’nde Levazım ve İkmal Faaliyetleri
Özet: Türk İstiklal Harbi’nin önemli dönüm noktalarının yaşandığı Batı Cephesi’nin tarihimizde oldukça ayrı bir yeri ve önemi vardır. Batı Cephesi’nde verilen mücadeleler neticesinde elde edilen kazanımlar, Türkiye Cumhuriyeti Devleti’nin kurulmasına giden sürecin askeri unsurlarını oluşturmuştur. Söz konusu kazanımların arkasında kolay bir süreç yaşanmamıştır. Bu dönemde Türk kuvvetlerinin cephe gerisindeki ikmal, iaşe ve sevkiyat faaliyetleri son derece zor koşullar altında gerçekleştirilmiştir. Dolayısıyla bu çalışmada amaç, Batı Cephesi’nde ikmal, iaşe ve sevkiyat faaliyetlerinin sağlanması noktasında yürütülen çalışmalar ile ihtiyaçlar, üretilen çözümler ve kullanılan kaynaklar olmuştur. Çalışmanın hazırlanmasında faydalanılan kaynaklar esas itibarıyla Millî Savunma Bakanlığı Arşiv ve Askeri Tarih Başkanlığı tarafından hazırlanan Askeri Tarih Belgeleri Dergisi, Türk İstiklal Harbi Serisi, Başkanlık Cumhuriyet Arşivi, konuya dair araştırma inceleme eserleri ile literatürde yer alan başlıca tezlerden oluşmaktadır. İzlenecek yöntem, bahsi geçen kaynaklar doğrultusunda, cephede yer alan askeri birliklerin ihtiyaçları nerelerden, nasıl ve ne kadar temin edilip, bu ihtiyaçların cepheye hangi yollarla sevk edildiği ve bu süreçte hangi zorluklarla mücadele edilip, bunların ne ölçüde çözüme kavuşturulduğunun tespit edilmesi olacaktır. 
Yazar isimleri: ['Cengiz ŞAVKILI', 'Oğuz KÖSELER']
Yayın Yılı: 28 Kasım 2022
Dergi ismi: Afyon Kocatepe Üniversitesi Sosyal Bilimler Dergisi
Yayın sayfa url: https://dergipark.org.tr/tr/pub/akusosbil/issue/73524/1141987
Yayın pdf linki: https://dergipark.org.tr/tr/download/article-file/2531142
