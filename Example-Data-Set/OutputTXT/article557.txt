Makale Başlığı: Doğaçlama ve Yaratıcılığın Gelişmesinde Etkinlik Odaklı Müzik Eğitimi
Özet: Bu makalenin önermesi, müzik eğitiminde etkinlik odaklı müzik eğitimi yaklaşımının ve bu anlayışı destekleyen etkin katılım anlayışının, öğrencilerin yaratıcılıklarını ortaya çıkarma, geliştirme bakımından incelenerek; eğitimde etkili öğrenme ortamlarının ve bunların paydaşı olan diğer tüm dinamiklerin eğitim ve müzik eğitimi üzerindeki olası etkilerini ortaya koymaktır. Klasik eğitim yaklaşımlarından yapılandırmacı eğitim yaklaşımlarına geçilmeye çalışılan son 15 yıl içinde, öğreneni merkeze alan ancak merkezde bulunan öğrencinin biyolojik, psikolojik, sosyolojik özelliklerini göz ardı etmeden onların bilişsel, duyuşsal ve devinişsel gelişimlerini yaratıcılık mayasıyla geliştiren yaklaşım ve yöntemlerin; hedeflendiği ölçüde geliştirilemediği, yapılan yenilik ve değişikliklerin, öğrenme ortamlarındaki uygulama süreçlerine istenilen ölçüde yansımadığı gözlemlenmektedir. Etkinlik odaklı müzik eğitiminde ise öğrencinin etkin olduğu, yaparak, yaşayarak, iş birliği içinde öğrendiği, öğrenirken sosyalleştiği, yaratıcı potansiyelini ve müzik alanında doğaçlama becerisini geliştirdiği bu gelişme sayesinde öğrencilerin potansiyellerini tüm öğrenme ortamlarında da kullanacağı ve günlük hayatlarına da yansıtacağı ön görülmektedir.
Yazar isimleri: ['Özkan APAYDIN']
Yayın Yılı: 31 Ağustos 2022
Dergi ismi: Ahi Evran Üniversitesi Kırşehir Eğitim Fakültesi Dergisi
Yayın sayfa url: https://dergipark.org.tr/tr/pub/kefad/issue/72605/952398
Yayın pdf linki: https://dergipark.org.tr/tr/download/article-file/1824029
