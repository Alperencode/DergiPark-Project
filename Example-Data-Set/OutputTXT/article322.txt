Makale Başlığı: MİSİ KÖYÜ’NÜN (BURSA) TURİZM POTANSİYELİNİN İRDELENMESİ
Özet: Doğal alanların mevcut durumlarının kayıt altına alınması, yapılan çalışmalarla tanınırlıklarının artırılması, bu alanların kullanımlarının kontrolünü sağlama ve sürdürülebilir turizm için önem taşımaktadır. Bu çalışma Misi Köyü’nün doğal ve kültürel turizm potansiyellerinin belirlenmesi ve bu potansiyellerin korunarak geliştirilmesi için hazırlanmıştır. Misi Köyü geçmişten günümüze kadar doğal yapısını ve kültürel özelliklerini korumuş bir alandır. Bu nedenle kırsal peyzaj alanları içerisinde önemli bir yere sahiptir. Çalışma alanının bu ender özelliklerinin korunup geliştirilerek kayıt altına alınması ve planlı kullanımla daha fazla kitleye hitap edebilir duruma getirilmesi düşüncesiyle alan çalışma alanı olarak seçilmiştir. Araştırma kapsamında yerel halk ile ziyaretçilerin görüşleri alınmış ve yerel halktan 92, ziyaretçilerden 100 kişiyle anket yapılmıştır. Anket sonuçları ile yerinde yapılan gözlem ve değerlendirmeler sonucunda alan için öneriler geliştirilmiştir. Çalışma Misi Köyü’nün kullanılan doğal ve kültürel peyzaj alanlarının koruma kullanma olgusuna uygunluğu, kırsal turizm potansiyellerinin belirlenip değerlendirilmesi ve turizm açısından öneriler geliştirilerek bölge potansiyelinin arttırılması açısından literatüre katkı sağlayacak ve benzer çalışmalara temel kaynak oluşturacaktır. Çalışma sonucunda sorunlu noktaların belirlenip çözüm üretilmesi bölge halkı ve yerel yöneticiler açısından da yararlı olacaktır.
Yazar isimleri: ['Nurhan KOÇAN', 'Buse BİLGİÇ']
Yayın Yılı: 30 Ağustos 2022
Dergi ismi: Adıyaman Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/adyusbd/issue/72352/1053887
Yayın pdf linki: https://dergipark.org.tr/tr/download/article-file/2176834
