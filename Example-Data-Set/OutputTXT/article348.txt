Makale Başlığı: Aşı Karşıtlarını İkna Etme Aracı Olarak Şiir: Robert  Bloomfield’ın Müjde; Veya, Çiftlikten Haber Adlı Şiiri
Özet: 2019 yılından bu yana tüm dünyada insanların maruz kaldığı Covid-19 kaynaklı pandemi, insanlık tarihi boyunca salgın vakalarında yaşanan durumlar hakkında merak uyandırmaktadır. Bu tür vakalar araştırıldığında, bulaşıcı hastalıklarla uğraşan bilim adamlarının veya hekimlerin sadece tedavi bulmakta değil, hastalığın aşı yoluyla yok edilmesi aşamasında da zorluklarla karşılaştıkları görülmektedir. Çiçek aşısını icat etmesiyle immünolojinin babası olan Edward Jenner, yöre halkını aşı olmaya ikna etmekte zorlanan doktorlardan biriydi. Çiçek hastalığını ortadan kaldırmak isteyen Jenner, emekçi sınıf şairi olan Robert Bloomfield'den yardım istemiştir. Bir şair olarak Bloomfield’ın tek gücü şiiriydi. Böylece Bloomfield 1804’te insanları aşıyla ilgili yaygın saçma dedikodu ve hurafelerden kurtarmak  ve onları çiçek hastalığına karşı aşılanmaya ikna etmek için Good Tidings; or, News from the Farm şiirini kaleme aldı. Dolayısıyla, Bloomfield insanları ölümcül hastalıktan korumaya katkıda bulunmuştur. Bu çalışmanın amacı, Bloomfield'in söz konusu şiirini içerik açısından inceleyerek edebi bir eserin insanları bilimsel yollara yönlendirmede ne kadar etkili bir araç olabileceğini ve bir şiirin bir epideminin yok edilmesinde yararlanılan uygun bir araç olabileceğini ortaya koymaktır.
Yazar isimleri: ['Mevlude ZENGİN']
Yayın Yılı: 29 Haziran 2022
Dergi ismi: Adnan Menderes Üniversitesi Sosyal Bilimler Enstitüsü Dergisi
Yayın sayfa url: https://dergipark.org.tr/tr/pub/adusobed/issue/70683/1083862
Yayın pdf linki: https://dergipark.org.tr/tr/download/article-file/2294111
