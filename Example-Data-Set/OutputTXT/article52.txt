Makale Başlığı: Servikal Vertebral Aks Düzleşmesi: Demografi ve Nedenler
Özet: Amaç: Boyun baş ve gövdede yer alan hayati yapıları birleştiren önemli bir bölgedir. Servikal bölge ağrılarının önemli bir kısmını vertebral aks kaynaklı ağrılar oluşturur ve bel ağrılarından sonra en sık karşılaşılan kas-iskelet sorunudur. Servikal lordozdaki azalma ve kifoz gelişimi gibi sapmalar ağrı ve disabilite ile ilişkilidir. Servikal aks düzleşmesi çok sık rastlanılan bir durum olmakla birlikte nedenleri ile ilgili yeterli veri bulunmamaktadır. Bu çalışmanın amacı servikal lordoz düzleşmesi ile birlikte görülen ve ilişkili olabilecek hastalıkları araştırmaktır.Gereç ve Yöntemler: Katılımcıların servikal radyografileri nötral pozisyonda alındı. Servikal aks açısı Cobb metodu ile C2-C7 arasından ölçüldü, buna ek olarak servikal manyetik rezonans görüntüleri değerlendirildi. Katılımcıların lokomotor sistem için bölgesel ayrıntılı fizik muayeneleri yapılarak, Beck Depresyon ve Beck Anksiyete Ölçekleri dolduruldu. Katılımcılara 3 ay sonra tekrar bölgesel ayrıntılı fizik muayene ve X-ray incelemesi yapıldı. Son servikal radyografilerde lordotik düzleşmenin devam ettiği olgular kronik süreçli olarak kabul edildi. Olgular akut ve kronik süreçli olmak üzere iki gruba ayrıldı.Bulgular: Akut olguların %25’i fibromiyalji sendromu (FMS), %45’i gerilim tipi baş ağrısı (GTBA), %45’i servikal spondiloz (SS), %30’u servikal disk hernisi (SDH), %15’i miyofasiyal ağrı sendromu (MAS), %10’u anksiyete, %10’u depresyon tanısı aldı. Kronik süreçli olgularda ise %60’ı FMS, %45’i GTBA, %22,5’i SS, %55’i SDH, %17,5’i MAS, %30’u anksiyete, %7,5’u depresyon ve %20 migren tanısı aldı.Sonuç: Servikal lordoz düzleşmeli olgularda mevcut durumun sebep mi yoksa sonuç mu olduğudunun değerlendirilmesi ve tedavinin atta yatan hastalığa göre belirlenmesinin daha uygun olacağını düşünmekteyiz.
Yazar isimleri: ['Adnan DEMİREL', 'Burhan ADAK']
Yayın Yılı: 31 Ağustos 2022
Dergi ismi: Abant Tıp Dergisi
Yayın sayfa url: https://dergipark.org.tr/tr/pub/abantmedj/issue/72077/1133849
Yayın pdf linki: https://dergipark.org.tr/tr/download/article-file/2499292
