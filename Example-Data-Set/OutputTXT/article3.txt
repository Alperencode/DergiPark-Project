Makale Başlığı: Kovid-19 Salgınında Sosyal Hizmet Bakışıyla Ailede Yoksullaşma ve Uzaktan Eğitim
Özet: COVID-19 salgını bir pandemi olarak küresel ölçekte etkiler göstermiştir. Çok hızlı yayılım göstererek milyonlarca insanın ölümüne sebebiyet vermiştir. Bu sebeple bu yeni sağlık krizi ortasında bir ok sosyal ve ekonomik sorunlar da yaşanmaya başlamıştır.Pandeminin tedavisinin bilinmemesi süreci zorlaştırmış, kısa uzun süreli kapanmalar ekonomik zorluklara neden olmuş ve işsizlik de artış görülmüştür. Ayrıca eğitim sisteminde kapanmalar uzaktan eğitim adıyla yeni bir modelin ortaya çıkmasına zemin hazırlamıştır. Dezavantajlı gruplar bu işsizlik ve uzaktan eğitim açmazında bir kat daha zorlukla yüzleşmişlerdir. COVID-19 pandemisi sosyal, küresel etkileriyle sosyal hizmet uygulamalarına duyulan ihtiyacı gündeme getirmiştir. Özellikle dezavantajlı grupların sosyal adalet ilkesiyle toplumda yerini korumaları bu dönemde oldukça önemli bir hale gelmiştir. Meslek elemanları pandeminin kısa ve uzun vadeli etkilerini göz önüne alarak koruyucu ve destekleyici hizmetlerin düzenlenmesi için çalışmaların gerekliliğini sıkça tartışmıştır. Bu düşünceler çerçevesinde sosyal politikaların ve ekonomik planların pandemi etkileri çerçevesinde düşünülerek derin bir krize dönüşen salgın süreciyle mücadelede önem kazanacağı ön plana çıkmaktadır. Bu derleme COVID-19 pandemisi sürecinde derinleşen yoksulluk ve uzaktan eğitim sürecinin sosyal hizmet bakış açısıyla değerlendirilmesi amacıyla kaleme alınmıştır.
Yazar isimleri: ['Safiye Elif CIBIR']
Yayın Yılı: 30 Eylül 2022
Dergi ismi: 19 Mayıs Sosyal Bilimler Dergisi
Yayın sayfa url: https://dergipark.org.tr/tr/pub/19maysbd/issue/72801/1061258
Yayın pdf linki: https://dergipark.org.tr/tr/download/article-file/2205767
