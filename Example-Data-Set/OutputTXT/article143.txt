Makale Başlığı: Farklı Yemlerin (Teke Karidesi (Palaemon serratus Pennant, 1777), Morio Kurdu (Zophobas morio Fabricius, 1776) ve Afrika Göçmen Çekirgesi (Locusta migratoria L. 1758)) Olta Balıkçılığında Av Verimliliğine Etkilerinin Karşılaştırılması
Özet: Olta balıkçılığında hedef balık türlerine ve habitatlara göre canlı, cansız ve yapay yemler kullanılmaktadır. Bu çalışmada, Hexapoda türlerinden Morio Kurdu (Zophobas morio Fabricius, 1776) ve Afrika Göçmen Çekirgesi (Locusta migratoria L. 1758)’nin denizde olta balıkçılığında kullanılabilirliği ve av verimlilikleri Teke Karidesi (Palaemon serratus Pennant, 1777) ile karşılaştırmalı olarak test edilmiştir. Çalışma, Yelkoma Dalyanı’nda (Adana-Türkiye), toplam 420 olta operasyonu gerçekleştirilmiş ve 80 adet balık (72 adet çipura, 8 adet levrek) yakalanmıştır. Çipuraların % 45’i Teke Karidesi ile %33’ü Afrika Göçmen Çekirgesi ile ve %22’si Morio Kurdu ile, Levrek balığının da %75’i Afrika Göçmen Çekirgesi ile %25’i de Morio Kurdu ile yakalanmıştır. Oltaların ortalama CPUE değeri 0,003 (iğne/balık/saat) ve YPUE değeri de 0,327 (iğne/g/saat) olarak belirlenmiştir. Balıkların toplam ağırlıkları üzerinden yapılan Birim Maliyet Hesabına göre, en düşük maliyete sahip olan yemin Afrika Göçmen Çekirgesi olduğu belirlenmiştir.
Yazar isimleri: ['Yıldız BOLAT', 'Atılgan KUNT']
Yayın Yılı: 1 Aralık 2022
Dergi ismi: Acta Aquatica Turcica
Yayın sayfa url: https://dergipark.org.tr/tr/pub/actaquatr/issue/73643/1162152
Yayın pdf linki: https://dergipark.org.tr/tr/download/article-file/2596795
